COVID-19
Ukerapport: 11 2020
Onsdag 18.03.2020
Folkehelseinstituttet
Område for smittevern, miljø og helse
1
Dette er første ukerapport for covid-19 og har fokus på laboratoriedata innrapportert til
Folkehelseinstituttet fra de mikrobiologiske laboratoriene i Norge, samt fyrtårnsystemet som
overvåker for SARS-CoV-2 smitte i samfunnet.
Det gis i tillegg ut en daglig statusrapport på koronavirusutbruddet som fokuserer på de positive
tilfellene i Norge på FHI.no: Dags- og ukerapporter om koronavirussykdom (covid-19)
Testaktivitet for SARS-CoV-2 i Norge
De mikrobiologiske laboratoriene i Norge rapporterer daglig antall gjennomførte tester for SARS
CoV-2 til referanselaboratoriet ved FHI. Innen hver tirsdag innsendes en mer utfyllende rapport
over de testede prøvene. Det betyr at en gang i uken får vi en oversikt over testaktiviteten i hele
landet (se Figur 1). Testaktiviteten påvirkes av råd for hvem som anbefales testet, samt kapasitet og
ressurser tilgjengelig for å ta prøver og analysere prøvene på laboratoriene.
Tallene over positive tilfeller som er rapportert fra laboratoriene til FHI vil ikke alltid stemme
med tallet som er meldt inn til FHI gjennom varslingssystemet MSIS (msis.no). Dette er fordi
rapporteringene fra laboratoriene kan være ufullstendige enkelte dager. I tillegg gjøres
laboratoriedataene opp på prøvetakingsdato og ikke analysedato. De seneste dagers data er
derfor ikke fullstendige da flere prøver nok ikke er analysert ennå. Tallene vil bli fortløpende
justert med mer fullstendig rapportering fra laboratoriene de kommende dagene.
Per 18.3.2020 kl 10.00 er totalt 28 521 personer rapportert testet for SARS-CoV-2 i Norge og
andel positive tilfeller ut fra laboratorierapporterte tall har i gjennomsnitt vært på 5 %.
Antall personer testet har økt markant fra uke 10 til og med uke 11 (Figur 1).
Figur 1: Antall personer testet for SARS-CoV-2 per uke (rapporteringen er ikke fullstendig, blant annet
fordi noen laboratorier ennå ikke har rapportert tall for de siste dagene, og fordi noen rapporterer
totaltall og ikke uketall).
Det ser foreløpig ut til at andel positive tilfeller er avtagende (Figur 2). Dette kan skyldes at det i
starten av utbruddet var en markant høyere andel positive blant dem som returnerte fra
vinterferie i Østerrike og Italia. Etter at det ble innført strenge tiltak på reise og nye kriterier for
testing så er det nå de seneste dagene testing av ansatte i helsetjenesten som dominerer
COVID-19 UKERAPPORT: 11 2020 fhi.no
Folkehelseinstituttet
Område for smittevern, miljø og helse
2
testaktiviteten. Andelen positive covid-19 tilfeller bland denne gruppen er langt lavere enn
gjennomsnittet. De fleste akutte luftveisinfeksjoner i befolkningen nå er forårsaket av andre agens.
Figur 2: Antall personer testet for SARS-CoV-2 pr. dag med testresultat og andel positive.
Figur 3: Antall inneliggende (I) og polikliniske (p) personer testet for SARS-CoV-2 per dag
Det har så langt vært en klar overvekt av ikke-innlagte personer (polikliniske) som er testet for
SARS-CoV (Figur 3), den største andelen er helsepersonell.
I overvåkingssystemet for influensa i samfunnet (Fyrtårnsystemet) er det så langt testet 54
personer for SARS-CoV-2. Alle prøvene unntatt én har vært negative. Den ene positive ble syk
etter å ha vært på reise i Østerrike og ble påvist i uke 12.
Referanselaboratoriet for influensa ved Folkehelseinstituttet tester alle prøver som nå kommer
inn i fyrtårnsystemet for overvåkingen av influensa også for SARS-CoV-2. Dette gjør vi for å
kunne oppdage spredning av smitte i samfunnet.
COVID-19 UKERAPPORT: 11 2020 fhi.no
Folkehelseinstituttet
Område for smittevern, miljø og helse
3
Figur 4: Innlagte pasienter med påvist covid-19
Antall innlagte pasienter som er rapportert fra laboratoriene, varierer noe fra dag til dag, men vi
ser ingen økende trend (Figur 4). Prosentandelen covid-19 positive innlagte pasienter ligger i
gjennomsnitt på 2,8 %.
