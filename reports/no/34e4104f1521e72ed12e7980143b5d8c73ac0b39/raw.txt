COVID-19
Ukerapport: 12 2020 (13.3–19.3)
Lørdag 21. mars 2020
Folkehelseinstituttet
Område for smittevern, miljø og helse
Bakgrunn
Utbruddet av koronavirussykdom 2019 (covid-19) startet som en opphopning av
personer med alvorlig lungebetennelse av ukjent årsak i storbyen Wuhan i Hubei-
provinsen i Kina i desember 2019. Et nytt koronavirus, senere kalt SARS-CoV-2, ble
identifisert av kinesiske helsemyndigheter 7. januar 2020 som årsak til utbruddet.
FHI startet å teste for covid-19 23. januar 2020. Sykdommen ble første gang påvist i
Norge 26. februar. De første sykdomstilfellene i Norge ble knyttet til smitte i
utlandet. Det første tilfellet smittet i Norge uten kontakt med et bekreftet tilfelle ble
identifisert 9. mars.
Folkehelseinstituttet har ansvar for den nasjonale overvåkingen av covid-19. Denne
rapporten beskriver den epidemiologiske situasjonen i Norge fra det første tilfellet
ble identifisert, med vekt på utviklingen av situasjonen siste uke (13. – 19. mars).
Ukesoppsummering
Varslede og meldte tilfeller til Folkehelseinstituttet:
• Totalt er det varslet 1 742 tilfeller av covid-19 i Norge. I tillegg er det
196 flere tilfeller kun meldt til MSIS.
• Siste uke har majoriteten av de diagnostiserte covid-19 tilfellene blitt
smittet i Norge. Dette skyldes trolig en kombinasjon av at færre reiser
og endrede testkriterier. En økende andel tilfeller er smittet i Norge uten
kjent nærkontakt til et bekreftet tilfelle.
Laboratorieovervåking
• Så langt er 37 464 personer testet for koronaviruset, hvorav 24 906 er
testet siste uke.
• Det har vært en nedgang i andel positive funn blant de testede den seneste
tiden hvor majoriteten av de testede er helsepersonell og ikke personer
som har blitt smittet i utlandet som tidligere.
Pasienter innlagt i sykehus og på intensivavdelinger
• Siste uke har det vært en økning i antall pasienter med covid-19 innlagt på
sykehus og i intensivavdelinger. Gjennomsnittsalderen for de innlagte på
intensiv er 59 år og 73 % er menn.
• Totalt 7 dødsfall er rapportert, hvorav 6 fant sted siste uke.
Gjennomsnittsalderen på de døde er 89 år.
• Pasienter innlagt i sykehus og intensivavdelinger representerer en økende,
men foreløpig liten andel av det totale antall påviste tilfeller med covid-19.
Forts. neste side
Om rapporten
Folkehelseinstituttets covid-19
ukerapport samler data fra
ulike kliniske og virologiske
overvåkingssystemer i Norge og
internasjonalt. En nærmere
beskrivelse av systemene er gitt
under. Ulike epidemiologiske
metoder tas i bruk for å gi et
best mulig bilde av situasjonen.
Flere systemer er under
utvikling og vil på sikt gi et mer
komplett bilde. Rapporten
publiseres på fredager og
dekker uken før.
Folkehelseinstituttets covid-19
sider:
https://www.fhi.no/sv/smittso
mme-sykdommer/corona/
Informasjon om overvåkingen
Mer informasjon om covid-19
finnes på Folkehelseinstituttets
temasider om covid-19
Dagrapportene for covid-19:
https://www.fhi.no/sv/smittso
mme-sykdommer/corona/dags-
-og-ukerapporter/dags--og-
ukerapporter-om-koronavirus/
Mediehenvendelser
Telefon: 21 07 83 00
E-post: medievakt@fhi.no
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
2
Vurdering
• Data samlet inn gjennom de ulike overvåkingssystemene indikerer at
covid-19 foreløpig har en lav spredning i den generelle befolkningen.
• Data samlet inn gjennom kliniske og mikrobiologiske meldinger/varslinger
til Folkehelseinstituttet er i stor grad et utrykk for hvor mange og hvem
man tester og representerer følgelig ikke den reelle forekomsten og
distribusjon av tilfeller med covid-19 i befolkningen. Data om
sykehusinnleggelser gir et mer stabilt bilde på utviklingen over tid og er
mindre avhengig av testhyppighet.
• Overvåking basert på representative utvalg i befolkingen samt bruk av
modeller vil bidra til en bedre oversikt over forekomsten av covid-19 i
Norge.
Tabell 1. Status og utvikling i de ulike overvåkingssystemene
Overvåkingssystem
Siste uke 13-
19.3.2020
Total (per
19.03.2020)
Kliniske
tilfeller
Varslete tilfeller via
Smittevernvakt
Antall tilfeller:
992 tilfeller varslet
Antall tilfeller:
1742 tilfeller varslet
MSIS (laboratorie-
bekreftede tilfeller meldt
i overvåkningssystem)
Antall tilfeller:
1 142 tilfeller i
MSIS
Antall tilfeller:
1 638 tilfeller i MSIS
Intensivinnleggelse med
laboratorie-bekreftet
covid-19
Antall innlagte ved
intensiv: 27
Antall innlagte ved
intensiv: 33
Dødsfall Antall dødsfall:
6
Antall dødsfall:
7
Virologisk
overvåking
Mikrobiologiske
laboratorier
Antall analyserte
prøver: 20 767
Andel positive
prøver: 2,7%
Antall analyserte
prøver:
43 735
Andel positive
prøver: 4,3%
Fyrtårnprøver Fyrtårnprøver: 16
1 positiv for SARS-
CoV-2
Fyrtårnprøver: 54
1 positiv for SARS-
CoV-2
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
3
Overvåking av varslede laboratoriebekreftede tilfeller
Per 19.03.2020 har 1742 tilfeller med laboratoriebekreftet covid-19 blitt varslet til
FHI. Det første tilfellet ble registret den 26.02.2020 (Figur 1). Fra 26. februar til 19.
mars var over halvparten (52,9%) av tilfellene rapportert smittet etter reise uten-
lands til områder med stor spredning. Disse personene hadde hovedsakelig reist til
Østerrike (n=549) eller Italia (n=153). 12. mars ble testkriteriene endret slik at
personer med milde symptomer etter utenlandsreiser ikke lenger ble testet. Fokus-
grupper for testing er nå helsepersonell, alvorlig syke og personer i sårbare grupper.
Figur 1. Antall påviste covid-19 tilfeller i Norge fordelt på smittested
Den 9. mars ble første tilfellet i Norge varslet uten reiseanamnese og uten
nærkontakt med et bekreftet tilfelle. Det har vært en stadig økning i andel tilfeller
som er smittet i Norge uten kjent nærkontakt med et bekreftet tilfelle (Figur 2).
Varslingsdatabase
FHI registrerer data om covid-
19 tilfeller varslet fra alle
landets leger og laboratorier, og
presenterer covid-19 aktivitet
per fylke (se figur lenger ned).
Tallene gir en indikasjon på
aktiviteten av covid-19 den
siste uken, men angir ikke
nøyaktig antall covid-19 syke.
Helsepersonell som påviser et
smittetilfelle av covid-19, skal
etter Forskrift om varsling av og
tiltak ved alvorlige hendelser av
betydning for internasjonal
folkehelse (IHR-forskriften),
varsle kommuneoverlegen.
Meldingssystem for
smittsomme sykdommer
(MSIS)
MSIS er det nasjonale
overvåkingssystemet for
smittsomme sykdommer.
Koronavirus med utbrudds-
potensial ble definert som ny
meldingspliktig sykdom til MSIS
fra 31.01.2020. Både leger og
laboratorier som påviser
sykdommen skal melde tilfellet
til MSIS samme dag, jmf. MSIS-
forskriften §§2-1 til 2-3
Folkehelseinstituttet er
dataansvarlig for MSIS (MSIS-
forskriften § 1-5). Les mer om
MSIS, formål og meldingsplikt
her:
https://www.fhi.no/hn/helsere
gistre-og-registre/msis/
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
4
Figur 2. Antall påviste covid-19 tilfeller med smittested Norge, fordelt etter
smittemåte
Tilfellene er i alderen 1–98 år, median alder 47 år, 56% er menn (Figur 3). Blant
tilfellene som har reist utenlands er gjennomsnittsalderen høyere og det er flere
menn enn blant tilfellene som er smittet i Norge. Tilfellene er rapportert fra alle
fylker (Tabell 1). Fylkene med flest rapporterte tilfeller den siste uken er Viken
(n=349), Oslo (n=211), Vestland (n=95) og Trøndelag (n=54 (Figur 4).
Figur 3. Kjønns- og aldersfordeling av påviste covid-19 tilfeller; a) smittested
Norge, b) smittested utland
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
5
Figur 4. Trend antall påviste covid-19 tilfeller etter rapporteringsdato siste uke
(13-19. mars) per fylke (*NB Individuelle akser i figurene per fylke)
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
6
Fra utbruddsregister til MSIS
Frem til nå har antall påviste smittetilfeller blitt varslet og registrert i et eget
utbruddsregister. I løpet av kort tid vil epidemiologiske opplysninger som
presenteres i FHIs dags- og ukesrapporter baseres på data meldt til det nasjonale
meldingssystemet for MSIS. Informasjon i MSIS baserer seg på opplysninger fra
laboratorier og leger. I dag meldes ca. 80 % av laboratoriemeldingene elektronisk,
dette forventes å være 100 % i løpet av de neste ukene. En løsning for elektronisk
melding av tilfeller fra kliniker er under utvikling og vil snart være tilgjengelig.
Elektronisk innmelding reduserer tiden betydelig fra prøven er ferdig analysert til
den er registrert i MSIS. Det er ca. 1-2 dager forsinkelse i tiden fra diagnose til
registrering in MSIS. Tabell 2 viser antall tilfeller varslet per telefon og antall
tilfeller meldt i MSIS siden epidemiens start, i tillegg til beregnet totalantall fra
begge kildene.
Tabell 2. Antall varslede og meldte tilfeller av covid-19 etter fylke
Fylke Antall
tilfeller
varslet
Antall
meldte
tilfeller
MSIS
Antall tilfeller totalt
(varslet og/eller
meldt til MSIS)
Antall tilfeller totalt
(varslet og/eller meldt)
per 100,000 innbygger
Agder 79 99 101 32,9
Innlandet 115 64 124 33,4
Møre og
Romsdal
29 26 34 12,8
Nordland 17 14 20 8,3
Oslo 419 299 422 60,9
Rogaland 180 164 201 41,9
Troms og
Finnmark
32 32 32 13,9
Trøndelag 97 118 125 26,7
Vestfold og
Telemark
72 88 89 21,2
Vestland 173 199 210 33,0
Viken 529 541 580 46,7
1742 1 644 1 938 36,1
Kilde: Utbruddsregister covid-19 og MSIS, Folkehelseinstituttet
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
7
Overvåking av alvorlig koronavirussykdom
Antall sykehusinnlagte
Tall rapportert fra sykehusene til Helsedirektoratet viser at det er innlagt pasienter
med påvist covid-19 på sykehus i alle fire helseregioner i landet. Den første
pasienten ble innlagt i sykehus 9. mars. Den 19. mars var det totalt 102 innlagte.
Prevalensen av antall innlagte har økt den siste uken (Figur 5). Det totale antallet
innlagte er ukjent, da vi ikke kjenner liggetiden til hver enkelt innlagt pasient.
Folkehelseinstituttet jobber med utvikling av et nytt overvåkingssystem for syke-
husinnlagte, da det fra før ikke finnes et tilstrekkelig nasjonalt system for dette.
Informasjon om kjønn og alder vil først bli tilgjengelig når dette er etablert.
Figur 5. Antall som ligger inne på sykehus kl. 08.00 hver dag med påvist covid-19
Kilde: Helsedirektoratet
Intensivbehandlede covid-19 pasienter
Tall fra Norsk intensivregister per 20.03.20 kl. 08.00 viser at totalt 33 personer med
laboratoriebekreftet SARS-CoV-2 er eller har vært innlagt i intensivavdeling, hvorav
27 siste uke. Av de 33 er 29 inneliggende, hvorav 72 % er på respirator. Gjennom-
snittsalderen for de innlagte er 59 år og 73 % er menn.
Litt over halvparten av de innlagte har en risikotilstand, der hjertesykdom er
vanligst, etterfulgt av diabetes, astma og kronisk lungesykdom. De fleste pasientene
som har mottatt intensivbehandling tilhører aldersgruppen 50–75 år, men det er
også innlagte i aldersgruppen 25–49 år. Dette reflekterer at vi så langt har et høyest
antall i disse aldersgruppene, mye knyttet til reise utenlands.
Det er så langt ikke registrert noen pasienter på intensiv i aldersgruppen 0–25 år
(Figur 6). Tallene kan bli justert ut fra etterregistreringer. Tallene viser foreløpig at
også voksne og middelaldrende, spesielt menn, kan utvikle alvorlig sykdom, også
hos personer som i utgangspunktet er friske. Aldersfordelingen til de innlagte
reflekterer også mest sannsynlig at det var en relativt ung aldersprofil på de første
smittede i Norge, og dette kan endres seg etter hvert som utbruddet utvikler seg.
Sykehusinnleggelser
Landets sykehus rapporterer
daglig til Helsedirektoratet om
antall pasienter med påvist
covid-19 som er innlagt i
sykehus kl. 8.00, og måler
sykehusenes kapasitet.
Andre systemer for overvåking
av sykehusinnlagte er under
utvikling ved FHI.
Norsk intensivregister
Norsk intensivregister
fremskaffer tall fra landets
intensivenheter.
Dødsfall varslet til FHI
Fra 12.03.2020 skal kommune-
overlegen (eventuelt annet
helsepersonell dersom
kommuneoverlegen ikke kan
nås) etter MSIS-forskriften § 3-1
varsle dødsfall med covid-19, til
Folkehelseinstituttet ved å
ringe Smittevernvakta
(tlf. 21 07 63 48).
NorMOMO
FHI overvåker generell
dødelighet i den norske
befolkning. Overvåkingen er en
del av det europeiske
EuroMOMO-prosjektet som
overvåker dødeligheten i
Europa. Mer informasjon om
NorMOMO finnes på FHI sine
nettsider. Her finnes også
ukerapport om overvåkingen av
totaldødelighet.
Mer informasjon om
EuroMOMO og dødeligheten i
Europa finnes her.
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
8
Figur 6. Antall pasienter med bekreftet SARS-CoV-2 som har vært eller er innlagt
på intensiv, aldersfordelt (kilde: Norsk intensivregister).
Dødsfall
Totalt 7 dødsfall er varslet til FHI, hvorav 6 siste uken. Gjennomsnittsalderen på de
døde er 89 år (range 84–94 år). Alle tilhører risikogruppen på grunn av høy alder.
Fire av de syv var i tillegg oppgitt å ha andre risikotilstander.
Figur 6. Antall pasienter med bekreftet SARS-CoV-2 som har vært eller er innlagt på
intensiv, aldersfordelt (kilde: Norsk intensivregister).
Overvåking av totaldødelighet
Det er ikke registrert et forhøyet nivå av generell dødelighet i befolkningen de siste
månedene, med unntak av i uke 2. Data for de 6–8 siste ukene kan være usikre på
grunn av forsinkelse i registreringen av dødsfall.
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
9
Laboratorieovervåking
For mer utfyllende rapport over laboratoriedata for covid-19:
Ukerapport onsdag 18.03.2020
De mikrobiologiske laboratoriene i Norge rapporterer daglig antall gjennomførte
tester for SARS CoV-2 til referanselaboratoriet ved FHI. Innen hver tirsdag inn-
sendes en mer utfyllende rapport over de testede prøvene. Det betyr at en gang i
uken får vi en mer fullstendig oversikt over testaktiviteten.
Tallene over positive tilfeller fra laboratorieovervåkingen vil ofte være en del lavere
enn tall meldt inn til FHI gjennom varslingssystemet MSIS (msis.no). Dette er fordi
rapporteringene fra laboratoriene kan være ufullstendige enkelte dager. I tillegg
gjøres laboratoriedataene opp på prøvetakingsdato og ikke analyse eller
rapporteringsdato. De seneste dagers data er derfor ikke fullstendige da flere
prøver nok ennå ikke er analysert.
Så langt er 43 735 personer testet for SARS-CoV-2. Andelen positive er avtagende
og ligger nå i gjennomsnitt på 4,3 % (Figur 7). Reduksjon i andel positive skyldes
nok i hovedsak økt testing av ansatte i helsetjenesten hvor infeksjon med covid-19
er mindre sannsynlig enn hos reisende returnerende fra utbruddsområder.
Antall personer testet har økt markant fra uke 10 til og med uke 11.
Figur 7: Antall tester for SARS-CoV-2 pr. dag med testresultat og andel positive
(kun tall fra laboratorier som har rapportert fullstendig er tatt med)
Overvåking for influensa i samfunnet (Fyrtårnsystemet)
I overvåkingssystemet for influensa i samfunnet (Fyrtårnsystemet) er det så langt
testet 54 personer for SARS-CoV-2. Alle prøvene bortsett fra en har vært negative.
Det positive tilfellet hadde reiseforbindelse til Østerrike.
Andel positive tilfeller ved de to private laboratoriene Fürst og UniLabs ligger på
henholdsvis 2,3 % og 1,3 % i gjennomsnitt. Disse laboratoriene tester primært
personer som har oppsøkt lege i kommunehelsetjenesten. Den lave positivandelen
indikerer at spredningen i samfunnet er liten.
Virologisk overvåking
Medisinske mikrobiologiske
laboratorier rapporterer daglig
til Folkehelseinstituttet om funn
av covid-19 i pasientprøver. I
tillegg sender de inn ukentlig 5
påviste tilfeller til referanse-
laboratoriet ved FHI for videre
analyse i overvåkingen.
Et utvalg leger, såkalte Fyrtårn-
leger, sender inn prøver fra
pasienter med influensa-
lignende sykdom direkte til
Folkehelseinstituttet for
viruspåvisning og
karakterisering. Nå testes også
alle disse prøvene for SARS-
CoV-2 for å se på forekomst av
koronavirus i samfunnet.
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
10
Helgenom sekvensanalyse
En studie har foreslått at SARS-CoV-2 har utviklet seg til minst to litt forskjellige
grupper av virus, en S-type som menes å være den opprinnelige og en L-type som
har forårsaket de fleste bekreftede smittetilfellene globalt. Helgenom analyser
(rundt 30 000 bp) utført ved avdeling for Virologi på hele 11 SARS-CoV-2 virus fra
norske pasienter viser at alle de norske virusene så langt tilhører L-typen. Det er
ellers meget lite genetisk variasjon mellom virusene. De genetiske analysene viser
at virus fra personer smittet ved utbruddet på Ullevål (OUS) grupperer sammen
(Figur 8) og at personene smittet med disse virusene har vært del av en felles
smittekjede.
Figur 8: Genetisk slektskapsanalyse av SARS-CoV-2 virus påvist i Norge,
fargekodet på reisested
Syndrombasert overvåkning- Sykdomspulsen
Det er økende andel konsultasjoner for Covid-19 liknende symptomer på legevakt
og legekontor. Diagnosene på legekontor og legevakt blir satt på bakgrunn av
kliniske tegn hos pasienten og sykehistorie, de er som regel ikke laboratorie-
verifisert. De kliniske tegnene på Covid-19 er akutt luftveisinfeksjon med
symptomer som feber, hoste og kortpustethet. Det er sesong for vanlig forkjølelse
og influensa som også gir slike symptomer og testene foretatt av en del pasienter
viser at < 5 % har fått påvist Covid-19. Det er derfor viktig å påpeke at Covid-19
liknende symptomer diagnosen i denne sammenheng ikke nødvendigvis er
koronavirus. Overvåkningen gir allikevel en oversikt over hvordan utbruddet og
oppmerksomheten rundt covid-19 påvirker legesøkningen i primærhelsetjenesten.
Grafene viser en nedgang i alle diagnosekoder de siste dagene. Det er en forsinkelse
i KUHR systemet, derfor kan denne nedgangen endre seg når vi får komplette data.
Syndrombasert overvåkning
Sykdomspulsen er et
syndrombasert
overvåkningssystem som
mottar data fra alle legekontor
og legevakt i hele Norge via
KUHR systemet (legenes
refusjonskrav). Det ble
opprettet en egen R991: Covid-
19 (mistenkt eller bekreftet)
diagnosekode (ICPC-2 kode)
06.03.2020 som legene kan
bruke ved konsultasjoner der
koronavirus er mistenkt eller
bekreftet. Vi kaller denne
diagnosekoden Covid-19
liknende symptomer.
Mer informasjon om
Sykdomspulsen finnes her:
https://www.fhi.no/hn/statistik
k/sykdomspulsen/
COVID-19 UKERAPPORT: 12 2020 (13.3–19.3) fhi.no
Folkehelseinstituttet
Område for smittevern, miljø og helse
11
Figur 9: Andel konsultasjoner med Covid-19 liknende symptomer, Influensa, Akutt
luftveisinfeksjon og alle luftveis diagnosekoder samlet
Internasjonal covid-19 overvåkning
ECDC rapporterte (hentet ut 20.03.kl 07.30) om totalt 213 254 tilfeller i 156 land og
8843 dødsfall. Landene med flest tilfeller er Kina (81 238), Italia (35 713), Iran (17
361), Spania (13 716), USA (9 415), Frankrike (9 134), Sør-Korea (8 565), Tyskland
(8 198), Sveits (3 010) og Storbritannia (2 630). Landene med flest dødsfall er Kina
(3250), Italia (2 978), Iran (1 135), Spania (598), Frankrike (244), USA (150),
Storbritannia (103), Sør-Korea (91), Nederland (58) og Japan (29).
WHO rapporterte (24.00 19.mars) om 209 839 bekreftede tilfeller hvorav 16.556
siste døgn. Det har vært en fordobling av antall tilfeller de siste 12 dager.
