Genel olarak şunlara dikkat edilmelidir:
Öksürür, aksırır veya hapşırırken başkalarından olabildiğince
uzaklaşın, en iyisi arkanızı dönün.
Öksürür, aksırır veya hapşırırken kâğıt mendil kullanın ve
sonra hemen çöpe atın. Mendil yoksa kolunuzu siper ederek
ağız burun bölgesini kapatın.
Karşılaştığınız kişilerle fiziksel temasa girmeden selamlaşın ve
ellerinizi düzenli olarak en az 20 saniye boyunca su ve sabunla
iyice yıkayın.
Şu durumlarda el temizliği önemlidir:
Kreş, anaokulu veya okul gibi
bir eğitim kurumuna girerken,
Teneffüs, mola ve spor faaliyetlerinden sonra,
Burnunuzu sildikten, öksürdükten, aksırdıktan ya da hapşırdıktan
sonra,
Yemek yapmadan veya yemeden önce ve
Tuvalete gittikten sonra.
Übersetzung in türkischer Sprache durch das KI Kreis Soest
EĞİTİM KURUMLARI İÇİN
YENİ TİP KORONAVİRÜS (SARS-COV-2) VE
COVID-19 HAKKINDA BİLGİLER
Yeni tip koronavirüs ne kadar tehlikelidir?
Yeni tip koronavirüs enfeksiyonu öksürük, burunda akıntı, boğaz gıcıklanması ve ateş gibi semptomlara yol açabilir; bazen ishal de görülür.
Bulaştıktan sonra ilk hastalık belirtilerinin ortaya çıkması 14 günü bulabilir.
Enfeksiyon, çocuklar dahil olmak üzere çoğu insan için hayatı tehdit edici nitelikte değildir. Ancak virüs, bazı hastalarda solunum problemleri ve
zatürre ile daha ağır bir hastalığa yol açabilir. Bugüne dek ölüm olayları, esas olarak yaşlı ve/veya altta yatan kronik hastalığı bulunan kişilerde
meydana gelmiştir. Bu yeni solunum yolu hastalığının şiddetini değerlendirmek için elde yeterli kesin veriler bulunmamaktadır.
Halen yeni tip koronavirüsten korunma sağlayacak bir aşı da yoktur.
Yeni tip koronavirüs nasıl bulaşır?
Yeni tip korona virüs insandan insana temas yoluyla bulaşabilir. Ana bulaşma yolu damlacık enfeksiyonudur. Bu enfeksiyon, solunum yollarının
mukoza dokusundan doğrudan bulaşabileceği gibi ağız veya burun mukozasına ya da gözün konjonktiva dokusuna el temasıyla dolaylı olarak da
geçebilir.
Koronavirüs bulaşması nasıl önlenir?
Ellerinizi yüzünüzden uzak tutun,
ağız ve burun bölgesine, gözlerinize
dokunmaktan kaçının.
Bardak, su şişesi vb. gibi
ağzınıza değdirdiğiniz eşyayı
başkalarıyla ortak kullanmayın.
Tabak bardak veya çatal bıçak,
ayrıca havlu gibi eşyayı, hatta kalem
vb. çalışma malzemelerini
başkalarıyla paylaşmayın.
Hastalık belirtileri görülünce ne yapmak gerekir?
Yeni tip koronavirüs enfeksiyonunun ilk belirtileri öksürük, burunda akıntı, boğaz gıcıklanması ve ateştir. Bazı hastalarda ishal de görülür. Bir eğitim
kurumunun çalışanları veya bu kuruma devam eden çocuklar ve gençler yeni tip koronavirüsün görüldüğü bir bölgede bulunduktan sonra 14 gün içinde
yukarıdaki belirtileri göstermeye başlarlarsa zorunlu olmadıkça başkalarıyla temas etmemeli, mümkünse evden çıkmamalıdırlar. Virüsten etkilenen
kişiler muayenehaneye gitmeden önce aile hekimleriyle telefon yoluyla iletişime geçerek gelecekteki prosedürü görüşmelidir. Böyle bir hastalığı olan
biriyle fiziksel temasınız olursa yetkili sağlık idaresine başvurun. Yetkili sağlık idaresini Robert Koch Enstitüsü (RKI) veri tabanında bulabilirsiniz:
https://tools.rki.de/PLZTool/.
Bu konuda daha ayrıntılı bilgiyi şu adreste de bulabilirsiniz: www.infektionsschutz.de. Federal Sağlık Bilgilendirme
Merkezi tarafından hazırlanan bilgilendirici malzemeyi de kullanmanızı öneririz. Örneğin: "Richtig Hände waschen"
(Doğru el yıkama) etiketi ve "10 Hygienetipps" (Hijyen için 10 ipucu) afişini şu adresten ücretsiz indirebilirsiniz:
http://www.infektionsschutz.de/medien/plakat-10-hygienetipps
Son
güncelleme
:
28.02.2020
Bulaşıcı hastalıklardan korunma konusunda daha ayrıntılı bilgi ve yeni tip koronavirüsün
yol açtığı solunum yolu enfeksiyonları hakkında güncel Sık Sorulan Sorular (SSS) için
Federal Sağlık Eğitim Merkezi web sitesine bakın: www.infektionsschutz.de
