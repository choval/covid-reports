KORONAWIRUS
POZOSTAŃMY W DOMU
CHROŃMY NHS
RATUJMY ŻYCIE
Najprostszym i najważniejszym działaniem,
jakie można podjąć jest pozostanie w domu w
celu ochrony NHS oraz życia innych osób.
Pozostańmy w domu
Z domu należy wychodzić wyłącznie w ściśle określonych przypadkach:
	
Zakupy podstawowych artykułów pierwszej potrzeby, takich jak
produkty żywnościowe i leki, najrzadziej jak to możliwe.
	
Ruch na świeżym powietrzu raz dziennie, na przykład bieganie,
spacer lub jazda na rowerze - pojedynczo lub z domownikami.
	
Wszelkie potrzeby medyczne, w tym oddawanie krwi, unikanie
ryzyka zagrożeń, świadczenie opieki lub pomoc osobom, które jej
szczególnie potrzebują.
	
Dojazdy do pracy, wyłącznie w przypadkach, kiedy praca zdalna z
domu jest niemożliwa.
Są to sytuacje wyjątkowe - podczas wykonywania tych czynności należy
zminimalizować czas pobytu poza domem oraz zapewnić odległość dwóch metrów
od każdej osoby spoza gospodarstwa domowego.
Pracownicy pełniący funkcje o znaczeniu krytycznym oraz rodzice dzieci
wymagających szczególnej opieki mogą wychodzić z domu, aby zaprowadzić
i odebrać dzieci ze szkoły lub innej placówki świadczącej opiekę nad nimi.
Szczegółowe informacje dostępne są w Internecie. Dzieci mogą być przewożone z
domu do domu, jeśli ich rodzice nie mieszkają razem.
2
Pomóżmy zatrzymać
rozprzestrzenianie się infekcji i
wspierajmy się nawzajem.
• 
Często myjmy ręce wodą i mydłem – za każdym razem przez co najmniej
20 sekund.
• 
Zasłaniajmy usta i nos chusteczką jednorazową lub rękawem (nie dłonią) przy
kaszlu lub kichnięciu.
• 
Natychmiast wyrzucajmy zużytą chusteczkę do kosza i myjmy ręce.
• 
Nie dotykajmy oczu, nosa ani ust nieumytymi rękami.
• 
Wycierajmy i dezynfekujmy często dotykane powierzchnie i przedmioty w domu,
takie jak klamki w drzwiach i krany.
• 
Róbmy zakupy rozsądnie, w sklepach przestrzegajmy zaleceń, kupujmy wyłącznie
produkty potrzebne nam, naszej rodzinie lub osobom, którym pomagamy.
Wewnętrzne części dłoni Grzbiety dłoni Pomiędzy palcami
4
Grzbiety palców Kciuki Opuszki palców
3
1 2 3
6
5
Objawy
O zakażeniu koronawirusem mogą świadczyć poniższe objawy, nawet jeśli są
łagodne:
• wysoka temperatura
• nowy utrzymujący się kaszel
Każda osoba, która zauważy u siebie takie objawy powinna pozostać w domu do
ich ustąpienia, w każdym przypadku przez co najmniej siedem dni. Wszystkie inne
osoby mieszkające w tym samym gospodarstwie domowym powinny pozostać w
domu przez co najmniej 14 dni po wystąpieniu objawów u pierwszej osoby, nawet
jeśli same ich nie mają. Jeśli objawy wystąpią podczas tego okresu u jakiejkolwiek
innej osoby, powinna ona pozostać w domu przez kolejne siedem dni od ich
wystąpienia. Po upływie siedmiu dni i pod warunkiem ustąpienia objawów nie ma
potrzeby dalszego pozostawania w izolacji.
Nie należy chodzić do przychodni lekarskich, aptek ani szpitali.
Korzystanie z usług NHS online. Pod numer 111 należy dzwonić wyłącznie
w razie braku dostępu do Internetu, uzyskania wyraźnych wytycznych, aby
skorzystać z tego numeru lub w razie nasilenia się objawów.
Pod numer 999 należy dzwonić w pilnych przypadkach zagrożenia życia,
informując operatora o ewentualnych objawach koronawirusa.
4
DZIEŃ OSOBA A OSOBA B OSOBA C OSOBA D
01
Wystąpienie
objawów
rozpoczyna okres
7-dniowej izolacji
danej osoby
oraz 14-dniowej
izolacji
domowników
02
03
Wystąpienie
objawów
oraz początek
odliczania 7 dni
04
05
06
07
08 Koniec izolacji w
razie ustąpienia
objawów
09
10 Koniec izolacji w
razie ustąpienia
objawów
11
12
13
Wystąpienie
objawów
oraz początek
odliczania 7 dni
14
15 Brak objawów,
koniec izolacji
16
17
18
19
20 Izolacja dobiega
końca po ustąpieniu
objawów
5
Porady dla osób, które ukończyły
70. rok życia, osób z chorobami
współistniejącymi oraz kobiet w ciąży
Osoby, które ukończyły 70. rok życia lub mają choroby
współistniejące mogą ciężej przechodzić zakażenie
wirusem. Stosowanie się do powyższych zaleceń jest
szczególnie ważne w celu zapewnienia im ochrony.
Osoby należące do grupy najwyższego ryzyka ze względu na poważne choroby
współistniejące powinny już otrzymać z NHS pismo zawierające szczegółowe
wskazówki dotyczące dalszego postępowania.
Jeśli muszą zakupić produkty żywnościowe lub leki, powinny zwrócić się do
rodziny, znajomych lub sąsiadów o pomoc i poprosić o pozostawienie produktów
przed drzwiami lub zamówić je przez Internet. Do ustalania terminów wizyt lub
zamawiania recept powtarzalnych należy korzystać z usług internetowych lub
aplikacji NHS. Z połączeń telefonicznych należy korzystać wtedy, kiedy inne metody
kontaktu są niemożliwe.
Konsultacje z lekarzem pierwszego kontaktu powinny być prowadzone przez
telefon lub online, aby zminimalizować ryzyko dla siebie oraz innych pacjentów.
Przychodnie lekarskie mogą odraczać niepilne badania lekarskie lub wizyty
rutynowe.
Pomocne informacje na temat koronawirusa oraz porady dla kobiet w ciąży
znajdują się na stronie internetowej Royal College of Obstetricians and
Gynaecologists.
6
Pomoc dla firm i pracowników
Rząd zdaje sobie sprawę, że wszystkie podejmowane
działania odbijają się w znacznym stopniu na firmach,
gospodarstwach domowych oraz ludziach w całym
kraju, musi więc zastosować środki chroniące życie oraz
dochody.
Dla firm:
• 
Udostępniono ponad 330 miliardów funtów w formie pożyczek i poręczeń.
• 
Kolejne 20 miliardów funtów zapewniono firmom w ramach ulg podatkowych
oraz dotacji pieniężnych.
• 
Brytyjski urząd celno-podatkowy (HMRC) odracza zapłatę podatku VAT za
następny kwartał.
Dla pracowników oraz rodzin:
• 
Program utrzymania pracy podczas pandemii koronawirusa oznacza, że
pracownicy mogą otrzymywać 80% swoich zarobków, do maksymalnej kwoty
2500 GBP miesięcznie.
• 
Program wsparcia osób samozatrudnionych podczas pandemii koronawirusa
zapewni subwencje osobom samozatrudnionym lub pozostającym w spółkach
osobowych w wysokości 80% ich zysku, do kwoty nieprzekraczającej 2500
GBP miesięcznie.
• 
Dodatkowe wsparcie dla osób bezrobotnych oraz osób o niskich dochodach
poprzez świadczenia Universal Credit oraz Tax Credits, w kwocie do 1040 GBP.
• Prawie 1 miliard funtów dodatkowego wsparcia dla najemców.
• 
Zawieszenie spłat kredytu hipotecznego na trzy miesiące dla osób borykających
się z trudnościami z powodu koronawirusa, w tym właścicieli nieruchomości
zakupionych na wynajem.
Są to tylko niektóre formy wsparcia dla firm i pracowników. Dalsze informacje
dostępne są w Internecie.
7
Chodzenie do pracy
Do pracy można dojeżdżać wyłącznie w przypadkach, kiedy
praca zdalna z domu jest niemożliwa.
Pracodawcy powinni omówić z pracownikami warunki pracy oraz podjąć wszelkie
możliwe działania, aby umożliwić im świadczenie pracy z domu.
Niektóre zawody wymagają dojazdu do miejsca pracy.
W razie niemożności świadczenia pracy z domu można do niej dojeżdżać, o ile
objawy koronawirusa nie wystąpią ani nas, ani u naszych domowników. Jest to
zgodne z zaleceniami naczelnego lekarza kraju.
Dalsze informacje dotyczące tych oraz innych
kwestii dostępne są w Internecie
Osoby mieszkające w Anglii mogą znaleźć je na stronie internetowej
gov.uk/coronavirus
Osoby mieszkające w Szkocji mogą znaleźć je na stronie internetowej
gov.scot/coronavirus-covid-19
Osoby mieszkające w Walii mogą znaleźć je na stronie internetowej
gov.wales/coronavirus
Osoby mieszkające w Irlandii Północnej mogą znaleźć je na stronie
internetowej nidirect.gov.uk/campaigns/coronavirus-covid-19
Informacje w innych językach lub alternatywnych formatach można uzyskać
na stronie internetowej gov.uk/coronavirus.
W razie trudności ze słuchem lub komunikowaniem się można zadzwonić
pod numer telefonu tekstowego 18001 111 lub skorzystać z usług tłumacza
języka migowego NHS 111 British Sign Language (BSL) za pomocą strony
internetowej www.nhs.uk/111.
POZOSTAŃMY W DOMU. CHROŃMY NHS. RATUJMY ŻYCIE.
8
