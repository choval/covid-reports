ข้อมูลสําคัญ
• ในวันที่ 5 มีนาคม 2563 กระทรวงสาธารณสุขแห่งประเทศไทยแถลงจํานวนผู้ป่วยรายใหม่
ด้วยโรคโควิด 19 จํานวน 4 ราย ทําให้จํานวนผู้ป่วยในประเทศไทย ณ ตอนนี้มีทั้งหมด 47
ราย เป็นผู้ป่วยที่มาจากต่างประเทศ 4 ราย เป็นชายทั้งหมด โดย 2 รายมาจากอิหร่าน และ
อีก 2 รายมาจากอิตาลี ไม่พบความเชื่อมโยงระหว่างผู้ป่วยเหล่านี้
• ผู้ป่วยรายใหม่ 4 ราย ได้แก่ 1) ชายชาวอิตาลีอายุ 29 ปี อาชีพพนักงานบริษัท เดินทางจาก
อิตาลีมาถึงประเทศไทยในวันที่ 1 มีนาคม และเดินทางไปโรงพยาบาลด้วยตัวเองพร้อม
อาการป่วยในวันที่ 2 มีนาคม ขณะนี้เข้ารับการรักษาที่โรงพยาบาลชลบุรี 2) ชายชาวไทย
อายุ 42 ปี อาชีพพนักงานบริษัท เดินทางกลับจากอิตาลีเมื่อวันที่ 2 มีนาคม และได้เดินทางไปโรงพยาบาลด้วยตัวเองในวันที่ 3 มีนาคม
ด้วยอาการไข้ ขณะนี้เข้ารับการรักษาที่โรงพยาบาลแห่งหนึ่งในชลบุรี 3) นักศึกษาชายชาวจีนอายุ 22 ปี เดินทางจากประเทศอิหร่าน
แวะเปลี่ยนเครื่องบินที่กรุงเทพฯ เมื่อวันที่ 1 มีนาคม ตรวจพบว่ามีไข้ด้วยเครื่องสแกนความร้อน ณ จุดควบคุมโรคติดเชื้อที่สนามบิน
สุวรรณภูมิ ขณะนี้เข้ารับการรักษาที่สถาบันบําราศนราดูร และ 4) นักศึกษาชายชาวไทย อายุ 20 ปี ศึกษาอยู่ที่อิหร่าน เดินทางมาถึง
กรุงเทพฯ ในวันที่ 27 กุมภาพันธ์ และไปพบแพทย์โรงพยาบาลแห่งหนึ่งในจังหวัดนครศรีธรรมราชเมื่อวันที่ 2 มีนาคม ด้วยอาการไข้ มี
นํ้ามูก ขณะนี้เข้ารับการรักษาแล้ว
• จํานวนผู้ป่วยด้วยโรคโควิด 19 ที่ได้รับการยืนยันจากห้องปฏิบัติการที่ได้รับรายงานในประเทศไทย ณ ตอนนี้มี 47 ราย ในจํานวนนี้31
รายหายเป็นปกติ 15 รายอยู่ในโรงพยาบาล เสียชีวิต 1 ราย และเป็นผู้ป่วยหนัก 1 ราย
• จํานวนผู้ป่วยที่เข้าเกณฑ์สอบสวนโรค ณ ปัจจุบันอยู่ที่ 3,895 ราย โดย 1,615 รายกําลังได้รับการรักษา/สอบสวนโรค ซึ่งผู้ป่วยในกลุ่มนี้
ยังรวมถึงผู้ป่วยที่ได้รับการวินิจฉัยว่าเป็นโรคทางเดินหายใจอื่น ๆ และไม่ได้เป็นผู้ป่วยติดเชื้อโควิด 19
• กระทรวงสาธาณสุขได้ประกาศรายชื่อประเทศที่เป็นเขตติดโรคติดต่ออันตรายโรคติดเชื้อไวรัสโคโรนา 2019 ซึ่งประกอบด้วย
สาธารณรัฐเกาหลี สาธารณรัฐประชาชนจีน รวมถึงเขตบริหารพิเศษมาเก๊าและเขตบริหารพิเศษฮ่องกง สาธารณรัฐอิตาลี สาธารณรัฐ
อิสลามอิหร่าน
• ตามประกาศกระทรวงสาธารณสุข วันนี้นายกรัฐมนตรีของไทยได้มอบหมายให้กระทรวงต่าง ๆ ระบุสถานที่ที่จะใช้เป็นศูนย์กักกัน และ
ได้อธิบายประเภทของ “การกักตัวเอง” สําหรับนักท่องเที่ยวที่เดินทางมาจากพื้นที่ที่ได้รับผลกระทบจากโควิด 19 โดยให้ลดการติดต่อ
สัมพันธ์ทางสังคม ให้สวมหน้ากากหากจําเป็นต้องเดินทางไปในพื้นที่สาธารณะที่แออัด คําแถลงของกระทรวงยังแนะนําสาธารณชนว่า
อย่าตื่นตระหนก ให้ใช้สามัญสํานึกในการเผชิญหน้ากับโควิด 19 และอย่ารังเกียจบุคคลที่อาจถูกสงสัยว่าติดเชื้อ
ข้อมูลจากรายงานของกระทรวงสาธารณสุขแห่งประเทศไทย วันที่ 5 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 47 ราย (4 ราย
ใหม่)
ผู้เสียชีวิต 1 ราย
รายที่กําลังสอบสวน/รักษา 1,615 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประจําประเทศไทย
5 มีนาคม 2563
สัญชาติ
ผู้ป่วยติดเชื้อจาก
ต่างประเทศ ผู้ป่วยติดเชื้อภายในประเทศ รวม
จีน 26 0 26
ไทย 9 11* 20
อิตาเลียน 1 1
36 11 47
*มีความเชื่อมโยงทางระบาดวิทยากับผู้ป่วยจากต่างประเทศ/ผู้ป่วยที่ได้รับการยืนยันในประเทศ
ข้อควรปฏิบัติและคําแนะนําสําหรับประชาชน
หลักการพื้นฐานในการลดความเสี่ยงทั่วไปของการติดเชื้อทางเดินหายใจเฉียบพลันรุนแรง รวมถึงเชื้อไวรัสที่ก่อให้เกิดโรคโควิด 19 ได้แก่
• หลีกเลี่ยงการสัมผัสใกล้ชิดกับผู้ที่ป่วยด้วยอาการติดเชื้อทางเดินหายใจเฉียบพลัน
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย
• หลีกเลี่ยงการสัมผัสกับสัตว์ในฟาร์มหรือสัตว์ป่าโดยไม่มีการป้องกัน
• ผู้ที่มีอาการติดเชื้อทางเดินหายใจเฉียบพลันควรไอ อย่างถูกวิธี (รักษาระยะห่างเมื่อไอ เมื่อไอหรือจามให้ปิดปากและจมูกด้วยทิชชูหรือ
ผ้าแบบใช้แล้วทิ้ง และล้างมือให้สะอาด)
• สําหรับสถานพยาบาล ให้ยกระดับมาตรฐานของข้อปฏิบัติในการป้องกันและควบคุมการติดเชื้อในโรงพยาบาล โดยเฉพาะในแผนก
ฉุกเฉิน
คําแนะนําใหม่จาก WHO เกี่ยวกับการตกค้างของไวรัส SARS-CoV-2 บนพื้นผิวต่าง ๆ และการทําความสะอาดในสถานที่ต่าง ๆ สามารถดูได้
ที่นี่
WHO ไม่แนะนําให้ใช้มาตรการด้านสุขภาพใด ๆ เป็นพิเศษกับนักเดินทาง ในกรณีที่มีอาการระบบทางเดินหายใจทั้งในระหว่างหรือหลังจากการ
เดินทาง ผู้เดินทางควรไปพบแพทย์และแจ้งประวัติการเดินทางกับผู้ให้บริการด้านสุขภาพ
สื่อมวลชน
• WHO ประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหาที่เกี่ยวข้องอย่าง
สมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่ sethawebmaster@who.int และ
risleyp@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
• จํากัดการแพร่เชื้อจากคนสู่คน รวมถึงลดการติดเชื้อทุติยภูมิในกลุ่มบุคคลที่สัมผัสใกล้ชิดกันและผู้ปฏิบัติงานด้านสุขภาพ ป้องกันการ
ลุกลามของการแพร่เชื้อ และป้องกันการแพร่ระบาดของเชื้อทั้งในและนอกประเทศไทย0
i
• ระบุ แยก และดูแลผู้ป่วยในระยะเริ่มต้น รวมถึงให้การดูแลที่ดีที่สุดสําหรับผู้ป่วยที่ติดเชื้อ
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
ความพร้อมและการรับมือ
สิ่งที่ประเทศไทยกําลังดําเนินการ ได้แก่
• ปะเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรคผู้ป่วย การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• เมื่อเร็ว ๆ นี้ประเทศไทยได้ปรับปรุงแผนความพร้อมแห่งชาติในการรับมือโรคระบาดไข้หวัดใหญ่ (กําลังรอการอนุมัติจากคณะรัฐมนตรี)
• ด้วยการสนับสนุนจาก WHO สถาบันวิจัยวิทยาศาสตร์สาธารณสุข กระทรวงสาธารณสุข ได้ให้ความช่วยเหลือประเทศอื่น ๆ ในการ
ตรวจสอบตัวอย่างตามที่มีการร้องขอ
• กระทรวงสาธารณสุขกําลังทําแบบจําลองกับสํานักงานการวิจัยแห่งชาติเพื่อคาดการณ์สถานการณ์และผลลัพธ์ที่เป็นไปได้ในขณะที่การ
ระบาดกําลังกําลังดําเนินไปในประเทศไทย
• ผู้ที่เดินทางมายังประเทศไทย จากพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่มาถึงประเทศไทยเกี่ยวกับวิธี
รายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• หากต้องการติดตามการรับมือกับโรคของ WHO ในประเทศไทย ให้ติดตามที่เว็บไซต์ของ องค์การอนามัยโลกประจําประเทศไทย
www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการเกี่ยวกับการระบาด และการดูแลตนเอง ให้ไปที่เว็บไซต์ของ
สํานักงานใหญ่ WHO ที่ www.who.int ซึ่งจะเผยแพร่รายงานสถานการณ์ระดับโลกประจําวัน และการช่วยเหลือทางวิชาการจาก WHO
ทั่วโลกต่อการรับมือโควิด 19 ด้วย
• กฎอนามัยระหว่างประเทศ สามารถดูได้ ที่นี่
• สําหรับข้อมูลล่าสุดเกี่ยวกับการรับมือโรคระบาดของรัฐบาลไทย ให้ไปที่ หน้าเพจ* ของโควิด 19 ในเว็บไซต์ของควบคุมโรค
กระทรวงสาธารณสุข ของไทย
• สายด่วนกรมควบคุมโรคคือ 1422 (สําหรับโทรจากภายในประเทศไทย)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามรายงานจํานวนผู้ป่ วย โควิด 19 ทั่วโลกอย่างครอบคลุม ให้ติดตามที่ Centre for Systems Science and
Engineering (CSSE) จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโรโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับ โควิด
19 (หมายเหตุ: WHO ไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
i
เป้าหมายนี้จะบรรลุได้ด้วยการบูรณาการมาตรการด้านสาธารณสุข เช่น การระบุการติดเชื้อที่รวดเร็ว การวินิจฉัยและการจัดการผู้ป่วย การระบุและการติดตามความ
เชื่อมโยงของผู้ป่วย การป้องกันและควบคุมการติดเชื้อในสถานพยาบาล การดําเนินการตามมาตรการด้านสุขภาพสําหรับนักท่องเที่ยว การสร้างจิตสํานึกของประชากร
และการสื่อสารความเสี่ยง
