ข้อมูลสําคัญ
• ในวันที่ 19 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 60 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 272 ราย
• ผู้ป่วยใหม่ 12 รายมีความเกี่ยวโยงกับกลุ่มผู้ติดเชื้อจากสถานบันเทิง (ณ ตอนนี้พบผู้ป่วย
แล้ว 57 ราย) และ 14 รายมีความเกี่ยวโยงกับกลุ่มผู้ติดเชื้อจากสนามมวย (ณ ตอนนี้พบ
ผู้ป่วยแล้ว 52 คน) ในผู้ป่วยกลุ่มนี้ยังประกอบด้วยพนักงานเสิร์ฟ พนักงานฝ่ายบริหาร
ผู้ชมและญาติ
• ผู้ป่วย 12 รายเป็นผู้สัมผัสใกล้ชิดกับผู้ป่วยรายอื่นที่ได้มีการรายงานไปก่อนหน้านี้ผู้ป่วย 5 รายมีความเกี่ยวโยงกับการเข้าร่วมศาสน
พิธีที่ประเทศมาเลเซีย ผู้ป่วย 13 รายมีปฏิสัมพันธ์กับนักท่องเที่ยวต่างชาติเนื่องจากการทํางาน และอีก 4 ราย กําลังอยู่ในระหว่าง
สอบสวนโรค
• จากจํานวนผู้ป่วยด้วยโรคโควิด 19 ที่ได้รับการยืนยันทั้งหมด 272 รายในประเทศไทย มี 42 รายที่หายเป็นปกติแล้ว 229 รายกําลัง
รักษาตัวอยู่ในสถานพยาบาล และมีผู้เสียชีวิต 1 ราย
• จํานวนสะสมของผู้ป่วยเฝ้าระวังที่เข้าเกณฑ์สอบสวนโรคอยู่ที่ 8,157 ราย นับตั้งแต่ที่เริ่มมีการระบาดของโรคโควิด 19 ในประเทศไทย
ผู้ป่วย 3,572 รายในจํานวนนี้กําลังได้รับการวินิจฉัยหรือการรักษา โดยผู้ป่วยในกลุ่มนี้ยังรวมถึงบุคคลที่กําลังได้รับการรักษาด้วย
อาการป่วยอื่น ๆ ซึ่งไม่ถือเป็นผู้ต้องสงสัยว่าติดเชื้อโควิด 19 อีกต่อไป
• ประเทศไทยแถลงว่าจะเข้าร่วมวิจัยในโครงการ Solidarity Trial ขององค์การอนามัยโลก ซึ่งเป็นการศึกษาวิจัยทางการแพทย์ระดับ
นานาชาติเพื่อคิดค้นยารักษาสําหรับโรคโควิด 19 โดยถือเป็นส่วนหนึ่งของภารกิจเร่งด่วนระดับโลกในการหายารักษาโรคโควิด 19
ข้อมูลจากรายงานของกระทรวงสาธารณสุขแห่งประเทศไทย วันที่ 19 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 272 ราย (60
รายใหม่)
ผู้เสียชีวิต 1 ราย ผู้ป่วยหนัก 3 ราย
ผู้ป่วยที่กําลังสอบสวน/รักษา 3,572 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 19 มี.ค. 2563
ไขข้อสงสัยว่าด้วยการ “ลดความชันของเส้นโค้ง”
วิธีหนึ่งในการนําเสนอข้อมูลเกี่ยวกับการระบาดของโรคคือการแสดงตัวเลขของผู้ติดเชื้อผ่านกราฟอย่างต่อเนื่อง
เส้นโค้งของกราฟที่มีความชันมากเป็นผลมาจากการเพิ่มขึ้นอย่างสูงของตัวเลขผู้ป่วยรายวัน ตามด้วยการลดลงของจํานวนผู้ป่วยอย่างรวดเร็ว
เส้นโค้งที่ตํ่าลงเป็นผลมาจากการเพิ่มขึ้นอย่างช้า ๆ ของจํานวนผู้ป่วยรายวัน ตามด้วยการลดลงของจํานวนผู้ป่วยอย่างช้า ๆ ถึงแม้ว่าเมื่อดูใน
ระยะยาวแล้ว เราจะพบว่าจํานวนผู้ติดเชื้อมีความใกล้เคียงกัน แต่ความแตกต่างอยู่ที่จํานวนของผู้ติดเชื้อที่ตรวจพบในแต่ละวัน
นี่เป็นประเด็นที่สําคัญเพราะในทุก ๆ ประเทศย่อมมีจํานวนโรงพยาบาล พยาบาล และแพทย์ที่จํากัด การที่ต้องรักษาผู้ป่วยจํานวนมากในคราว
เดียวกัน (เส้นโค้งสีแดงด้านบน) อาจเกินกําลังที่ระบบสุขภาพจะสามารถรับมือได้ ยิ่งเส้นโค้งตํ่าลงเท่าไหร่ แนวโน้มที่โรงพยาบาลจะสามารถให้
การรักษาเยียวยาแก่ผู้ป่วยที่สมควรได้รับก็ยิ่งมีมากขึ้นเท่านั้น (เส้นโค้งสีฟ้า) เราสามารถลดความชันของเส้นโค้งได้โดยการชะลอการแพร่เชื้อของ
โรคโควิด 19
จึงเป็นเรื่องสําคัญอย่างยิ่งที่ทุกคนต้องตระหนักว่า เราทั้งหมดล้วนมีบทบาทในการช่วยลดความชันของเส้นโค้งได้ แพทย์มีหน้าที่ระบุและตรวจ
โรคให้กับผู้ป่วยที่เข้าข่ายอย่างเร็วที่สุดและแยกตัวผู้ป่วยเพื่อไม่ให้แพร่เชื้อแก่ผู้อื่น เจ้าหน้าที่สาธารณสุขของรัฐมีหน้าที่ระบุผู้สัมผัสใกล้ชิดกับ
ผู้ป่วย และดําเนินการกักตัวเพื่อจํากัดวงของการแพร่เชื้อ มาตรการเว้นระยะห่างทางสังคม เช่น การยกเลิกงานกีฬา คอนเสิร์ต และการรวมกลุ่ม
ขนาดใหญ่ก็สามารถช่วยลดการแพร่เชื้อไวรัสได้
ประชาชนทั่วไปก็สามารถสร้างการเปลี่ยนแปลงที่ยิ่งใหญ่ได้เช่นกัน เราสามารถช่วยเหลือกันและกันให้ปลอดภัยจากเชื้อไวรัสได้ด้วยการล้างมือ
ของตนเองอย่างสมํ่าเสมอ ไอจามอย่างถูกวิธี (ไอใส่กระดาษทิชชู ทิ้งกระดาษทิชชูในถังขยะที่เหมาะสม และล้างมือ) รักษาระยะห่างจากผู้อื่น
อย่างน้อย 1 เมตรเมื่อออกไปข้างนอก และหากรู้สึกไม่สบาย ให้อยู่บ้าน เพื่อปกป้องตนเอง ครอบครัว ชุมชนและประเทศชาติ หากเราทุกคน
ปฏิบัติเช่นนี้เราจะสามรถควบคุมการระบาดครั้งนี้ได้
ข้อควรปฏิบัติและคําแนะนําสําหรับประชาชน
หลักการพื้นฐานในการลดความเสี่ยงทั่วไปของการติดเชื้อทางเดินหายใจเฉียบพลัน รวมถึงเชื้อไวรัสที่ก่อให้เกิดโรคโควิด 19 ได้แก่
• หลีกเลี่ยงการสัมผัสใกล้ชิดกับผู้ที่ป่วยด้วยอาการติดเชื้อทางเดินหายใจเฉียบพลัน
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย
• หลีกเลี่ยงการสัมผัสกับสัตว์ในฟาร์มหรือสัตว์ป่าโดยไม่มีการป้องกัน
• ผู้ที่มีอาการติดเชื้อทางเดินหายใจเฉียบพลันควรไออย่างถูกวิธี (รักษาระยะห่างเมื่อไอ เมื่อไอหรือจามให้ปิดปากและจมูกด้วยทิชชูหรือ
ผ้าแบบใช้แล้วทิ้ง และล้างมือ)
• สําหรับสถานพยาบาล ให้ยกระดับมาตรฐานของข้อปฏิบัติในการป้องกันและควบคุมการติดเชื้อในโรงพยาบาล โดยเฉพาะในแผนก
ฉุกเฉิน
คําแนะนําใหม่จาก WHO เกี่ยวกับการตกค้างของไวรัส SARS-CoV-2 บนพื้นผิวต่าง ๆ และการทําความสะอาดในสถานที่ต่าง ๆ สามารถดูได้
ที่นี่
WHO ไม่แนะนําให้ใช้มาตรการด้านสุขภาพใด ๆ เป็นพิเศษกับนักเดินทาง ในกรณีที่มีอาการที่สื่อถึงปัญหาทางเดินหายใจทั้งในระหว่างหรือ
หลังจากการเดินทาง ผู้เดินทางควรไปพบแพทย์และแจกแจงประวัติการเดินทางกับผู้ให้บริการด้านสุขภาพ
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ risleyp@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
• จํากัดการแพร่เชื้อจากคนสู่คน รวมถึงลดการติดเชื้อทุติยภูมิในกลุ่มบุคคลที่สัมผัสใกล้ชิดกันและผู้ปฏิบัติงานด้านสุขภาพ ป้องกันการ
ลุกลามของการแพร่เชื้อ และป้องกันการแพร่ระบาดของเชื้อทั้งในและนอกประเทศไทย0
i
• ระบุ แยก และดูแลผู้ป่วยในระยะเริ่มต้น รวมถึงให้การดูแลที่ดีที่สุดสําหรับผู้ป่วยที่ติดเชื้อ
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• เมื่อเร็ว ๆ นี้ประเทศไทยได้ปรับปรุงแผนความพร้อมแห่งชาติในการรับมือโรคระบาดไข้หวัดใหญ่ (กําลังรอการอนุมัติจากคณะรัฐมนตรี
• สถาบันวิจัยวิทยาศาสตร์สาธารณสุข ด้วยการสนับสนุนจาก WHO ได้ให้ความช่วยเหลือประเทศอื่น ๆ ในการตรวจสอบตัวอย่างตามที่มี
การร้องขอ
• ผู้ที่เดินทางมายังประเทศไทยโดยที่ก่อนหน้านี้ได้เดินทางไปยังพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่
มาถึงประเทศไทยเกี่ยวกับวิธีรายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• หากต้องการติดตามการรับมือกับโรคของ WHO ในประเทศไทย ให้ไปที่เว็บไซต์ของ องค์การอนามัยโลกประจําประเทศไทย
www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการเกี่ยวกับการระบาด และการดูแลตนเอง ให้ไปที่เว็บไซต์ของ
สํานักงานใหญ่ WHO ที่ www.who.int ซึ่งจะเผยแพร่รายงานสถานการณ์ระดับโลกประจําวัน และการช่วยเหลือทางวิชาการจาก WHO
ทั่วโลกต่อการรับมือโควิด 19 ด้วย
• กฎอนามัยระหว่างประเทศ สามารถดูได้ ที่นี่
• สําหรับข้อมูลล่าสุดเกี่ยวกับการรับมือโรคระบาดของรัฐบาลไทย ให้ไปที่ หน้าเพจ* ของโควิด 19 ในเว็บไซต์ของควบคุมโรค
กระทรวงสาธารณสุข ของไทย
• สายด่วนกรมควบคุมโรคคือ 1422 (สําหรับโทรจากภายในประเทศไทย)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วย โควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโรโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับ โควิด
19 (หมายเหตุ: WHO ไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
i
เป้าหมายนี้จะบรรลุได้ด้วยการบูรณาการมาตรการด้านสาธารณสุข เช่น การระบุการติดเชื้อที่รวดเร็ว การวินิจฉัยและการจัดการผู้ป่วย การระบุและการติดตามความ
เชื่อมโยงของผู้ป่วย การป้องกันและควบคุมการติดเชื้อในสถานพยาบาล การดําเนินการตามมาตรการด้านสุขภาพสําหรับนักท่องเที่ยว การสร้างจิตสํานึกของประชากร
และการสื่อสารความเสี่ยง
