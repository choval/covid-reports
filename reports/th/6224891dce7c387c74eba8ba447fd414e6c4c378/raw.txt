ข้อมูลสําคัญ
• ในวันที่ 23 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 122 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 721 ราย
• ผู้ป่วยใหม่ 20 รายมีความเกี่ยวโยงกับกลุ่มผู้ติดเชื้อจากสถานบันเทิงและสนามมวย
• ผู้ป่วย 10 รายมีความเกี่ยวโยงกับชาวต่างชาติและคนไทยที่เดินทางกลับจากต่างประเทศ
หรือผู้ที่ทํางานกับนักท่องเที่ยวจากต่างประเทศ
• 92 ราย กําลังอยู่ในระหว่างสอบสวนโรค ผู้ป่วยหลายรายในกลุ่มนี้อยู่ในวัยกลางคน อาศัย
อยู่ในกรุงเทพมหานคร และมีอาการป่วยที่ไม่ร้ายแรง สถานการณ์ที่กําลังเกิดขึ้นนี้ยิ่งเน้นยํ้าให้เห็นถึงความสําคัญของการรักษา
ระยะห่างทางสังคม
• จากที่มีการพบผู้ติดเชื้อเพิ่มขึ้นในต่างจังหวัด กระทรวงสาธารณสุขขอให้ทุกคนที่เดินทางมาจากกรุงเทพมหานคร รายงานตัวต่อ
เจ้าหน้าที่ควบคุมโรคติดต่อที่ได้รับมอบหมายในตําบลของตน และขอให้สังเกตอาการทางสุขภาพของตนเองอย่างละเอียด รักษา
สุขอนามัยทางเดินหายใจ และรักษาระยะห่างทางสังคม (โดยการอยู่ที่บ้าน และรักษาระยะห่างจากคนอื่น 1 เมตร)
• ณ วันที่ 22 มีนาคม ผู้ป่วยจํานวน 370 ราย (67.2%) เป็นชาย และ 229 ราย (32.8%) เป็นหญิง ผู้ป่วยมีอายุตั้งแต่ 6 เดือนถึง 79 ปี
โดยอายุเฉลี่ยอยู่ที่ 38 ปี
• จากจํานวนผู้ป่วยด้วยโรคโควิด 19 ที่ได้รับการยืนยันทั้งหมด 721 รายในประเทศไทย มี 52 รายที่หายเป็นปกติแล้ว 668 รายกําลัง
รักษาตัวอยู่ในสถานพยาบาล (7 รายเป็นผู้ป่วยหนัก) และมีผู้เสียชีวิต 1 ราย
• จํานวนสะสมของผู้ป่วยเฝ้าระวังที่เข้าเกณฑ์สอบสวนโรคอยู่ที่ 10,955 ราย นับตั้งแต่ที่เริ่มมีการระบาดของโรคโควิด 19 ในประเทศ
ไทย ผู้ป่วย 5,341 รายในจํานวนนี้กําลังได้รับการวินิจฉัยหรือการรักษา โดยผู้ป่วยในกลุ่มนี้ยังรวมถึงบุคคลที่กําลังได้รับการรักษาด้วย
อาการป่วยอื่น ๆ ซึ่งไม่ถือเป็นผู้ต้องสงสัยว่าติดเชื้อโควิด 19 อีกต่อไป
ข้อมูลจากรายงานของกระทรวงสาธารณสุขแห่งประเทศไทย วันที่ 23 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 721 ราย (122
รายใหม่)
ผู้เสียชีวิต 1 ราย ผู้ป่วยหนัก 7 ราย
ผู้ป่วยที่กําลังสอบสวน/รักษา 5,341 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 23 มี.ค. 2563
ข้อควรปฏิบัติและคําแนะนําสําหรับประชาชน
ผู้ว่าราชการของกรุงเทพมหานคร ห้าจังหวัดใกล้เคียง และจังหวัดเชียงใหม่ได้กําหนดมาตรการเร่งด่วนเพื่อให้แน่ใจว่าประชาชนให้ความร่วมมือ
ในการรักษาระยะห่างทางสังคม รวมไปถึงการปิดธุรกิจค้าปลีกประเภทต่าง ๆ จนถึงวันที่ 12 เมษายนเป็นอย่างน้อย และขอความร่วมมือจาก
ประชาชนที่อาศัยอยู่ในพื้นที่ดังกล่าวให้อยู่แต่ในที่พํานักของตนเอง และจํากัดการติดต่อทางสังคมทั้งหมด กระทรวงสาธารณสุขขอให้พนักงาน
ร้านค้าปลีกในกรุงเทพมหานครอย่าเพิ่งเดินทางกลับภูมิลําเนาเพื่อเป็นการป้องกันการแพร่กระจายเชื้อไวรัสสู่ครอบครัว คณะกรรมการโรคติดต่อ
แห่งชาติได้ขอให้ผู้ว่าราชการจังหวัดทุกจังหวัดจัดทําแผนปฏิบัติการในการคัดกรอง ค้นหาผู้ป่วย และป้องกันโรคในระดับอําเภอและตําบล ขณะนี้
เริ่มมีการพบผู้ป่วยในต่างจังหวัดแล้ว ดังนั้นการตรวจโรค การแยกผู้ป่วยติดเชื้อ และการสืบหาผู้สัมผัสใกล้ชิดเพื่อจํากัดการแพร่เชื้อไวรัสจึงเป็น
มาตรการตอบสนองทางสาธารณสุขที่สําคัญยิ่งในขณะนี้การปฏิบัติตามมาตรการเหล่านี้และการรักษาระยะห่างทางสังคมอย่างเคร่งครัดคือ
เครื่องมือที่ดีที่สุดในปัจจุบันที่จะช่วยให้เราต่อกรกับการระบาดใหญ่นี้ได้
หลักการพื้นฐานในการลดความเสี่ยงของการติดเชื้อไวรัสที่เป็นสาเหตุของโรคโควิด 19 ได้แก่
• อยู่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• ผู้ที่มีอาการควรปิดปากเมื่อไอหรือจามด้วยกระดาษทิชชูหรือผ้าแบบใช้แล้วทิ้ง และล้างมือบ่อย ๆ
• รักษาระยะห่างอย่างน้อย 1 เมตรระหว่างตนเองและบุคคลอื่นตลอดเวลา
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• หลีกเลี่ยงการสัมผัสใกล้ชิดกับบุคคลที่แสดงอาการใด ๆ ก็ตามของการป่วยด้วยโรคติดเชื้อทางเดินหายใจเฉียบพลัน
• หากรู้สึกไม่สบาย ให้สวมหน้ากาก แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่างจํากัด และเป็นสิ่งจําเป็นอย่างยิ่งต่อ
บุคลากรด้านสาธารณสุข
• ทําความสะอาดพื้นผิวที่มีการสัมผัสบ่อย ๆ ให้สะอาดอยู่เสมอ ใช้สารฆ่าเชื้อที่ออกฤทธิ์ต่อไวรัสที่มีเปลือกไขมันหุ้ม เช่น เอธิล
แอลกอฮอล์ 70% หรือโซเดียมไฮโปคลอไรต์ 0.5% (เทียบเท่า 5000ppm)
ไขข้อสงสัยว่าด้วยการเข้าร่วมโครงการ Solidarity Trial ขององค์การอนามัยโลก ความร่วมมือ
ระดับนานาชาติเพื่อทดสอบยารักษาโรคโควิด 19
ประเทศไทยจะเข้าร่วมโครงการ “Solidarity Trial” ขององค์การอนามัยโลก ซึ่งเป็นโครงการวิจัยทางการแพทย์ระหว่างแปดประเทศเพื่อคิดค้นยา
รักษาโรคโควิด 19 โดยถือเป็นส่วนหนึ่งของภารกิจเร่งด่วนระดับโลกในการหายารักษาโรคโควิด 19 นอกจากประเทศไทยแล้ว ประเทศที่เข้าร่วม
ในโครงการวิจัยนานาชาติหลายแขนงนี้ยังประกอบด้วยอาร์เจนตินา บาห์เรน แคนาดา ฝรั่งเศส อิหร่าน นอร์เวย์ แอฟริกาใต้ สเปน และ
สวิตเซอร์แลนด์ งานวิจัย Solidarity Trial นี้จะทดสอบยาหรือการผสมผสานยาทั้งหมด 4 แบบ ได้แก่ 1. ยาเรมเดซิเวียร์ (remdesivir) 2. การ
ผสมผสานยาสองชนิดคือ โลพินาเวียร์ (lopinavir) และ ริโทนาเวียร์ (ritonavir) 3. โลพินาเวียร์กับริโทนาเวียร์ และอินเตอร์เฟอรอน เบต้า
(interferonbeta) และ 4. คลอโรควิน (chloroquine) และจะนําประสิทธิผลของยาไปเปรียบเทียบกับมาตรฐานการดูแลรักษา ซึ่งเป็นการดูแล
รักษาในระดับมาตราฐานที่ผู้ป่วยโควิด 19 ที่พักรักษาตัวในโรงพยาบาลได้รับในปัจจุบัน
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ risleyp@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
• จํากัดการแพร่เชื้อจากคนสู่คน รวมถึงลดการติดเชื้อทุติยภูมิในกลุ่มบุคคลที่สัมผัสใกล้ชิดกันและผู้ปฏิบัติงานด้านสุขภาพ ป้องกันการ
ลุกลามของการแพร่เชื้อ และป้องกันการแพร่ระบาดของเชื้อทั้งในและนอกประเทศไทย0
i
• ระบุ แยก และดูแลผู้ป่วยในระยะเริ่มต้น รวมถึงให้การดูแลที่ดีที่สุดสําหรับผู้ป่วยที่ติดเชื้อ
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• เมื่อเร็ว ๆ นี้ประเทศไทยได้ปรับปรุงแผนความพร้อมแห่งชาติในการรับมือโรคระบาดไข้หวัดใหญ่ (กําลังรอการอนุมัติจากคณะรัฐมนตรี
• สถาบันวิจัยวิทยาศาสตร์สาธารณสุข ด้วยการสนับสนุนจาก WHO ได้ให้ความช่วยเหลือประเทศอื่น ๆ ในการตรวจสอบตัวอย่างตามที่มี
การร้องขอ
• ผู้ที่เดินทางมายังประเทศไทยโดยที่ก่อนหน้านี้ได้เดินทางไปยังพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่
มาถึงประเทศไทยเกี่ยวกับวิธีรายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• หากต้องการติดตามการรับมือกับโรคของ WHO ในประเทศไทย ให้ไปที่เว็บไซต์ของ องค์การอนามัยโลกประจําประเทศไทย
www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการเกี่ยวกับการระบาด และการดูแลตนเอง ให้ไปที่เว็บไซต์ของ
สํานักงานใหญ่ WHO ที่ www.who.int ซึ่งจะเผยแพร่รายงานสถานการณ์ระดับโลกประจําวัน และการช่วยเหลือทางวิชาการจาก WHO
ทั่วโลกต่อการรับมือโควิด 19 ด้วย
• กฎอนามัยระหว่างประเทศ สามารถดูได้ ที่นี่
• สําหรับข้อมูลล่าสุดเกี่ยวกับการรับมือโรคระบาดของรัฐบาลไทย ให้ไปที่ หน้าเพจ* ของโควิด 19 ในเว็บไซต์ของควบคุมโรค
กระทรวงสาธารณสุข ของไทย
• สายด่วนกรมควบคุมโรคคือ 1422 (สําหรับโทรจากภายในประเทศไทย)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วย โควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโรโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับ โควิด
19 (หมายเหตุ: WHO ไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
i
เป้าหมายนี้จะบรรลุได้ด้วยการบูรณาการมาตรการด้านสาธารณสุข เช่น การระบุการติดเชื้อที่รวดเร็ว การวินิจฉัยและการจัดการผู้ป่วย การระบุและการติดตามความ
เชื่อมโยงของผู้ป่วย การป้องกันและควบคุมการติดเชื้อในสถานพยาบาล การดําเนินการตามมาตรการด้านสุขภาพสําหรับนักท่องเที่ยว การสร้างจิตสํานึกของประชากร
และการสื่อสารความเสี่ยง
