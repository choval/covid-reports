ข้อมูลสําคัญ
• ในวันที่ 27 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 91 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 1,136 ราย
• ผู้ป่วย 12 รายมีความเกี่ยวโยงกับกลุ่มผู้ติดเชื้อที่ได้มีการรายงานไปก่อนหน้านี้และ 18
รายเป็นผู้สัมผัสใกล้ชิดกับผู้ป่วยรายก่อน ๆ
• ผู้ป่วย 15 รายเดินทางกลับจากต่างประเทศ 5 รายได้เดินทางไปยังสถานที่แออัดหรือ
สัมผัสกับชาวต่างชาติจากการทํางาน ผู้ป่วย 4 รายปรากฏอาการปอดอักเสบโดยไม่ทราบ
สาเหตุ และอีก 42 รายกําลังอยู่ในระหว่างสอบสวนโรค
• จากจํานวนผู้ป่วย1,136 รายที่ป่วยด้วยโรคโควิด 19 มีผู้ป่วย 97 รายที่หายแล้ว อีก 1,034 รายกําลังพักรักษาตัว 5 รายเสียชีวิต และ
เป็นผู้ป่วยหนัก 11 ราย
บทวิเคราะห์สถานการณ์
สัดส่วนของผู้ป่วยด้วยโรค COVID-19 ที่พบนอกกรุงเทพมหานครกําลังเพิ่มสูงขึ้น ขณะนี้มีรายงานการพบผู้ป่วยในจังหวัดต่างๆ กว่า 2 ใน 3
จังหวัดของประเทศไทย ระบบสาธารณสุขระดับภูมิภาคที่รวมถึงเครือข่ายขนาดใหญ่ของหน่วยเคลื่อนที่เร็วและอาสาสมัครสาธารณสุขประจํา
หมู่บ้านมีความแข็งแกร่ง โดยจะทําหน้าที่ระบุผู้ป่วยที่ต้องสงสัย แยกผู้ป่วยดังกล่าวออกจากบุคคลอื่นอย่างรวดเร็ว ให้การรักษา ติดตามและกัก
ตัวผู้สัมผัสใกล้ชิด การแยกผู้ติดเชื้อออกจากบุคคลคนอื่นอย่างรวดเร็วจะช่วยลดโอกาสในการแพร่กระจายของไวรัส และเป็นวิธีการที่มี
ข้อมูลจากรายงานของกระทรวงสาธารณสุขแห่งประเทศไทย วันที่ 27 มีนาคม 2563
สถานการณ์ในประเทศไทย
จํานวนผู้ป่วยทั้งหมดและผู้ป่วยใหม่
ใน 24 ชั่วโมงที่ผ่านมา
ยืนยันแล้ว 1,136 ราย (91 รายใหม่)
เสียชีวิต 5 ราย
เป็นผู้ป่วยหนัก 11 ราย
กําลังรับการรักษาในโรงพยาบาล 953 ราย
หายดีแล้ว 97 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 27 มี.ค. 2563
ประสิทธิภาพในการป้องกันโรคระบาดในประชากร เป้าหมายคือการยับยั้งและควบคุมการแพร่กระจายของโรคโควิด 19 ให้ได้ในทุกจังหวัดที่
ได้รับผลกระทบ
ทุกคนมีบทบาทในการช่วยให้ประเทศบรรลุเป้าหมายนี้โดยให้พักอยู่แต่ในบ้านถ้าเป็นไปได้ รักษาระยะห่างจากผู้อื่น 1-2 เมตรถ้าต้องออกไปข้าง
นอก ล้างมือบ่อย ๆ ด้วยสบู่และนํ้าหรือเจลล้างมือแอลกอฮอล์ หลีกเลี่ยงการสัมผัสปากและจมูก และปฏิบัติตามคําแนะนําเกี่ยวกับอนามัย
ทางเดินหายใจ (ไอใส่ข้อศอกหรือใช้ทิชชูและทิ้งในภาชนะที่ปลอดภัย) ทุกคนที่เดินทางจากกรุงเทพมหานครไปยังต่างจังหวัดใน 14 วันที่ผ่านมา
และผู้ที่มีอาการของโรคโควิด 19 ควรแยกตัวออกจากผู้อื่น สวมหน้ากาก และไปพบแพทย์ทันที
ข้อควรปฏิบัติและคําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• หากไม่สบาย ให้สวมหน้ากาก แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่างจํากัด และเป็นสิ่งจําเป็นอย่างยิ่งต่อบุคลากร
ด้านสาธารณสุข
• ไอหรือจามใส่ข้อศอกตัวเอง หรือใช้กระดาษทิชชูสะอาด และให้ทิ้งทิชชูนั้นทันที และล้างมือบ่อย ๆ
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• ทําความสะอาดพื้นผิวในบ้านที่มีการสัมผัสบ่อย ๆ ให้สะอาดอยู่เสมอ สามารถอ่านคําแนะนําเกี่ยวกับวิธีปฏิบัติและการตกค้างของเชื้อ
ไวรัสโรคซาร์สบนพื้นผิวในสภาพแวดล้อมต่าง ๆ ได้ ที่นี่
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ kanpirom@who.int
• บัญชีทวิตเตอร์และเฟซบุ๊กขององค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ขององค์การอนามัยโลกประจําประเทศไทย
• จํากัดการแพร่เชื้อในประชาชน และบุคลากรด้านสาธารณสุข
• จัดเตรียมและฝึกอบรมการใช้อุปกรณ์ในสถานพยาบาลให้สามารถรับมือกับผู้ป่วยโควิด 19 จํานวนมาก
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อ การขับเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงและข้อมูลเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• สถาบันวิจัยวิทยาศาสตร์สาธารณสุข ด้วยการสนับสนุนจากองค์การอนามัยโลกได้ให้ความช่วยเหลือประเทศอื่น ๆ ในการตรวจสอบ
ตัวอย่างตามที่มีการร้องขอ
• บุคคลที่เดินทางจากพื้นที่ที่ได้รับผลกระทบมายังประเทศไทยจะได้รับการคัดกรอง หากมีความเป็นไปได้ว่ามีอาการป่วยจะมีการ
รายงานไปยังกรมควบคุมโรค ผ่านสายด่วน 1422
• กระทรวงสาธารณสุขได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่องค์การอนามัยโลกกําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและความคืบหน้าทางวิทยาศาสตร์
• องค์การอนามัยโลกยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่
เกี่ยวข้องกับเจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• สามารถอ่านรายงานสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไปที่ www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
• กฎอนามัยระหว่างประเทศ สามารถดูได้ ที่นี่
• สายด่วนกรมควบคุมโรคคือ 1422 (สําหรับโทรภายในประเทศ)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วยโควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับโควิด
19 (หมายเหตุ: องค์การอนามัยโลกไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือขององค์การอนามัยโลกประจําประเทศไทยต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
