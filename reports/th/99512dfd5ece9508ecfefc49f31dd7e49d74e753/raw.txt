ข้อมูลสําคัญ
• ในวันที่ 4 เมษายน 2563 กระทรวงสาธารณสุขแถลงผลตรวจโรคจาก
ห้องปฏิบัติการ และยืนยันการพบผู้ป่วยใหม่ 89 รายจากโรคโควิด 19 ทํา
ให้จํานวนรวมของผู้ที่ป่วยด้วยโรคนี้ในประเทศไทย อยู่ที่ 2,067 ราย
• ในผู้ป่วยรายใหม่นี้มี 21 รายเป็นผู้ที่เดินทางเข้าหรือกลับประเทศ ซึ่ง
ชี้ให้เห็นถึงความสําคัญของการปฏิบัติตามข้อกําหนดเรื่องการกักตัวอย่าง
เคร่งครัด รัฐบาลไทยได้ประกาศว่าตั้งแต่บัดนี้จนถึง 15 เมษายน จะใช้
มาตรการในการลดจํานวนผู้ที่เดินทางเข้าประเทศ
• ผู้ป่วยใหม่ 33 รายเป็นผู้สัมผัสใกล้ชิดกับผู้ติดเชื้อที่ได้รายงานไปแล้ว ซึ่งชี้ให้เห็นถึงความจําเป็นในการปฏิบัติตามหลักการเว้น
ระยะห่างระหว่างบุคคคลในทุกสถานที่อย่างเคร่งครัด นอกจากนี้ยังคงพบผู้ป่วยที่ต้องทํางานกับคนหมู่มากด้วยเหตุผลทางหน้าที่การ
งาน ซึ่งทําให้เป็นไปได้ว่าอาจต้องมีการบังคับใช้มาตรการรักษาระยะห่างที่เข้มข้นขึ้น
• พบผู้ป่วยที่ได้รับการยืนยันจากห้องปฏิบัติการแล้วใน 64 จังหวัดจากทั้งสิ้น 77 จังหวัดของประเทศไทย ครึ่งหนึ่งของผู้ป่วย
โดยประมาณอยู่ในกรุงเทพมหานคร และอีกครึ่งหนึ่งพบในต่างจังหวัด
• ตัวเลขล่าสุดของบุคลากรทางการแพทย์ที่ติดเชื้อคือ 35 ราย จึงถือเป็นสิ่งจําเป็นอย่างยิ่งที่ประชาชนจะต้องอยู่ในบ้านให้มากที่สุดเท่าที่
จะเป็นไปได้ รักษาระยะห่างระหว่างบุคคลอื่น 1.5 เมตร ล้างมือบ่อย ๆ และปฏิบัติตามคําแนะนําของรัฐบาลที่ให้สวมหน้ากากผ้าเมื่อ
อยู่ในที่สาธารณะ ทั้งหมดนี้เพื่อเป็นการปกป้องบุคลากรทางการแพทย์และสาธารณสุข
ข้อมูลจากรายงานของกระทรวงสาธารณสุขแห่งประเทศไทย วันที่ 4 เมษายน 2563
สถานการณ์ในประเทศไทยจํานวนผู้ป่วย
ทั้งหมดและผู้ป่วยใหม่ใน 24 ชั่วโมงที่ผ่านมา
ยืนยันแล้ว 2,067 ราย (89 รายใหม่)
เสียชีวิต 20 ราย (1 รายใหม่)
กําลังรับการรักษาพยาบาล 1,435 ราย
เป็นบุคลากรทางการแพทย์ 35 ราย (3 รายใหม่)
เป็นผู้ป่วยหนัก 23 ราย
หายดีแล้ว 612 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 4 เมษายน 2563
ที่มา: กระทรวงสาธารณสุข 4 เมษายน 2563
ความคืบหน้าจากกระทรวงสาธารณสุข
• ในวันที่ 3 เมษายน สํานักงานการบินพลเรือนแห่งประเทศไทยประกาศ กฎข้อบังคับ ห้ามเที่ยวบินพาณิชย์ทั้งหมดเข้าประเทศไทย
จนกระทั่งวันที่ 6 เมษายน ผู้ที่เดินทางกลับประเทศทั้งหมดจะถูกกักตัวในโรงแรมที่รัฐบาลอนุมัติเป็นเวลา 14 วัน
• รัฐบาลประกาศคําสั่งห้ามประชาชนออกนอกจากเคหสถานในเวลากลางคืนทั่วประเทศ เริ่มตั้งแต่วันศุกร์ที่ 3 เมษายน ประชาชนทุกคน
ต้องอยู่ภายในบ้านระหว่างเวลา 22.00 น. ถึง 04.00 น. เจ้าหน้าที่ตํารวจได้ตั้งด่านตรวจทั่วประเทศเพื่อเฝ้าระวังอย่างใกล้ชิด
• รัฐบาลไทยขอให้ประชาชนทุกคนสวมหน้ากากผ้าเมื่อออกนอกบ้าน
• รัฐบาลกําลังเตรียมการเพื่อใช้โรงแรมบางแห่งเป็นโรงพยาบาลสนาม ห้องจํานวน 16,000 ห้องจากโรงแรมที่เข้าร่วมสัญญาจะถูก
นํามาใช้เป็นห้องแยกผู้ป่วยและห้องพยาบาลผู้ป่วยที่มีอาการเบา สําหรับบุคคลซึ่งที่พักอาศัยมีความพร้อม (เช่น มีห้องส่วนตัว ห้องนํ้า
แยก) อาจได้รับอนุญาตให้กักตัวในบ้าน โรงแรมที่เข้าร่วมสัญญาจะได้รับการตรวจสอบตามเกณฑ์ของกระทรวงสาธารณสุข
คําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
การสนับสนุนจากองค์การอนามัยโลกในประเทศไทย
องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข เพื่อแบ่งปันข้อมูลเกี่ยวกับ
พัฒนาการที่สําคัญ ตลอดจนแนวทางและความคืบหน้าทางวิทยาศาสตร์
องค์การอนามัยโลกสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และได้ให้ข้อมูลและคําแนะนําที่เป็น
ประโยชน์แก่เจ้าหน้าที่ในเครือข่ายของสหประชาชาติในประเทศไทย
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
ลิงก์ที่มีประโยชน์
• สามารถอ่านรายงานของสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไป www.who.int/thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
เพื่อปกป้องเจ้าหน้าที่สาธารณสุขแถวหน้าของเรา ถือเป็นสิ่งสําคัญอย่างยิ่งที่เราทุก
คนจะต้องรักษาระยะห่างระหว่างบุคคลและปฏิบัติตามมาตรการอื่น ๆ เพื่อลดการ
ระบาดของโรคโควิด 19
ชมวิดีโอเพื่อให้แน่ใจว่าคุณได้ปฏิบัติตามมาตรการทั้ง 4 ข้อ
1. รักษาระยะห่างระหว่างบุคคล
2. ล้างมือ
3. ปฏิบัติสุขอนามัยทางเดินหายใจ
4. ไม่สัมผัสใบหน้า
