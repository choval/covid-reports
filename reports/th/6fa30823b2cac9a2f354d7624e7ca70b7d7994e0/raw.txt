ข้อมูลสําคัญ
• ในวันที่ 21 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่จากเชื้อไวรัสโควิด 19 จํานวน 89 ราย ทําให้จํานวนรวมของผู้ป่วย
ในประเทศไทย อยู่ที่ 411 ราย
• ผู้ป่วยใหม่ที่แถลงในวันนี้ประกอบด้วยผู้ป่วย 2 รายที่มีความเกี่ยวโยงกับกลุ่มผู้ติดเชื้อจาก
สถานบันเทิง (ณ ตอนนี้พบผู้ป่วยแล้ว 59 ราย) และ 32 รายมีความเกี่ยวโยงกับกลุ่มผู้ติด
เชื้อจากสนามมวย (ณ ตอนนี้พบผู้ป่วยแล้ว 84 คน) ในผู้ป่วยกลุ่มนี้ยังประกอบด้วย
พนักงานเสิร์ฟ พนักงานฝ่ายบริหาร ผู้ชมและลูกค้าในสถานที่ทั้งสองแห่ง และญาติ
• ผู้ป่วย 11 รายเป็นผู้สัมผัสใกล้ชิดกับผู้ป่วยรายอื่นที่ได้มีการรายงานไปก่อนหน้านี้ผู้ป่วย 6 รายมีความเกี่ยวโยงกับการเข้าร่วมศาสน
พิธีที่ประเทศมาเลเซีย ผู้ป่วย 18 รายมีปฏิสัมพันธ์กับนักท่องเที่ยวต่างชาติเนื่องจากการทํางาน และอีก 20 ราย กําลังอยู่ในระหว่าง
สอบสวนโรค
• จากจํานวนผู้ป่วยด้วยเชื้อไวรัสโควิด 19 ที่ได้รับการยืนยันทั้งหมด 411 รายในประเทศไทย มี 44 รายที่หายเป็นปกติแล้ว 366 ราย
กําลังรักษาตัวอยู่ในสถานพยาบาล (7 รายเป็นผู้ป่วยหนัก) และมีผู้เสียชีวิต 1 ราย
• จํานวนสะสมของผู้ป่วยเฝ้าระวังที่เข้าเกณฑ์สอบสวนโรคอยู่ที่ 9,670 ราย นับตั้งแต่ที่เริ่มมีการระบาดของเชื้อไวรัสโควิด 19 ในประเทศ
ไทย ผู้ป่วย 4,004 รายในจํานวนนี้กําลังได้รับการวินิจฉัยหรือการรักษา โดยผู้ป่วยในกลุ่มนี้ยังรวมถึงบุคคลที่กําลังได้รับการรักษาด้วย
อาการป่วยอื่น ๆ ซึ่งไม่ถือเป็นผู้ต้องสงสัยว่าติดเชื้อโควิด 19 อีกต่อไป
ข้อมูลจากรายงานของกระทรวงสาธารณสุขแห่งประเทศไทย วันที่ 21 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 411 ราย (89
รายใหม่)
ผู้เสียชีวิต 1 ราย ผู้ป่วยหนัก 7 ราย
ผู้ป่วยที่รับการรักษาในโรงพยาบาล
4,004 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 21 มี.ค. 2563
ไขข้อสงสัยว่าด้วยการเข้าร่วมโครงการ Solidarity Trial ขององค์การอนามัยโลก ความร่วมมือ
ระดับนานาชาติเพื่อทดสอบยารักษาโรคโควิด 19
ประเทศไทยจะเข้าร่วมโครงการ “Solidarity Trial” ขององค์การอนามัยโลก ซึ่งเป็นโครงการวิจัยทางการแพทย์ระหว่างแปดประเทศเพื่อคิดค้นยา
รักษาโรคโควิด 19 โดยถือเป็นส่วนหนึ่งของภารกิจเร่งด่วนระดับโลกในการหายารักษาโรคโควิด 19
นอกจากประเทศไทยแล้ว ประเทศที่เข้าร่วมในโครงการวิจัยนานาชาติหลายแขนงนี้ยังประกอบด้วยอาร์เจนตินา บาห์เรน แคนาดา ฝรั่งเศส
อิหร่าน นอร์เวย์ แอฟริกาใต้ สเปน และสวิตเซอร์แลนด์
งานวิจัย Solidarity Trial นี้จะทดสอบยาหรือการผสมผสานยาทั้งหมด 4 แบบ ได้แก่ 1. ยาเรมเดซิเวียร์ (remdesivir) 2. การผสมผสานยาสอง
ชนิดคือ โลพินาเวียร์ (lopinavir) และ ริโทนาเวียร์ (ritonavir) 3. โลพินาเวียร์กับริโทนาเวียร์ และอินเตอร์เฟอรอน เบต้า (interferon beta) และ 4.
คลอโรควิน (chloroquine) และจะนําประสิทธิผลของยาไปเปรียบเทียบกับมาตรฐานการดูแลรักษา ซึ่งเป็นการดูแลรักษาในระดับมาตราฐานที่
ผู้ป่วยโควิด 19 ที่พักรักษาตัวในโรงพยาบาลได้รับในปัจจุบัน
ข้อควรปฏิบัติและคําแนะนําสําหรับประชาชน
กระทรวงสาธารณสุขแนะนําให้ประชาชนที่ใช้ระบบขนส่งสาธารณะทําความสะอาดมือทุกครั้งที่ออกจากรถไฟ รถประจําทาง หรือรถแท็กซี่
เมื่อมาถึงบ้าน ให้ประชาชนล้างมือ อาบนํ้า และเปลี่ยนเสื้อผ้าก่อนที่จะมีปฏิสัมพันธ์กับสมาชิกในครอบครัว ข้อปฏิบัติพื้นฐานในการลด
ความเสี่ยงโดยรวมของการแพร่กระจายของการติดเชื้อทางเดินหายใจเฉียบพลันรวมถึงไวรัสที่ก่อให้เกิดโรคโควิด 19 มีดังต่อไปนี้
• หลีกเลี่ยงการสัมผัสใกล้ชิดกับผู้ที่ป่วยด้วยอาการติดเชื้อทางเดินหายใจเฉียบพลัน
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย
• ผู้ที่มีอาการติดเชื้อทางเดินหายใจเฉียบพลันควรไอให้ถูกวิธี (อยู่ให้ห่างจากผู้อื่น เมื่อจะไอหรือจามให้ปิดปากและจมูกด้วยทิชชูหรือผ้า
แบบใช้แล้วทิ้ง และให้ล้างมือ)
• สําหรับสถานพยาบาล ให้ยกระดับมาตรฐานของข้อปฏิบัติในการป้องกันและควบคุมการติดเชื้อในโรงพยาบาล โดยเฉพาะในแผนก
ฉุกเฉิน
• คําแนะนําจากองค์การอนามัยโลกเกี่ยวกับการทําความสะอาดและการตกค้างของเชื้อไวรัสโรคซาร์สบนพื้นผิวในสภาพแวดล้อมต่าง ๆ
สามารถอ่านได้ ที่นี่
• องค์การอนามัยโลกไม่แนะนําให้ใช้มาตรการเฉพาะเจาะจงใด ๆ กับนักท่องเที่ยว หากปรากฏอาการที่สื่อถึงปัญหาของทางเดินหายใจ
ไม่ว่าจะในระหว่างหรือหลังจากการเดินทาง ให้นักท่องเที่ยวไปพบแพทย์และเล่าประวัติการเดินทางให้กับเจ้าหน้าที่
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ risleyp@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
• จํากัดการแพร่เชื้อจากคนสู่คน รวมถึงลดการติดเชื้อทุติยภูมิในกลุ่มบุคคลที่สัมผัสใกล้ชิดกันและผู้ปฏิบัติงานด้านสุขภาพ ป้องกันการ
ลุกลามของการแพร่เชื้อ และป้องกันการแพร่ระบาดของเชื้อทั้งในและนอกประเทศไทย0
i
• ระบุ แยก และดูแลผู้ป่วยในระยะเริ่มต้น รวมถึงให้การดูแลที่ดีที่สุดสําหรับผู้ป่วยที่ติดเชื้อ
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• เมื่อเร็ว ๆ นี้ประเทศไทยได้ปรับปรุงแผนความพร้อมแห่งชาติในการรับมือโรคระบาดไข้หวัดใหญ่ (กําลังรอการอนุมัติจากคณะรัฐมนตรี
• สถาบันวิจัยวิทยาศาสตร์สาธารณสุข ด้วยการสนับสนุนจาก WHO ได้ให้ความช่วยเหลือประเทศอื่น ๆ ในการตรวจสอบตัวอย่างตามที่มี
การร้องขอ
• ผู้ที่เดินทางมายังประเทศไทยโดยที่ก่อนหน้านี้ได้เดินทางไปยังพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่
มาถึงประเทศไทยเกี่ยวกับวิธีรายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
“คุณย่อมไม่สามารถดับไฟได้หากถูกผูกผ้าปิดตา และเราย่อมไม่สามารถหยุดการระบาดใหญ่ครั้งนี้ได้ หากเราไม่รู้ว่าใครคือผู้ติดเชื้อ มี
ข้อความสั้น ๆ ที่เราอยากกล่าวกับทุกประเทศ นั่นคือ ‘ตรวจ ตรวจ ตรวจ’ ตรวจเชื้อให้กับผู้ที่ต้องสงสัยทุกราย หากผลตรวจเป็นบวก ให้
แยกตัวผู้ติดเชื้อ และสืบหาผู้สัมผัสใกล้ชิดนับตั้งแต่ 2 วันก่อนที่ผู้ติดเชื้อจะแสดงอาการ และตรวจเชื้อให้กับผู้สัมผัสใกล้ชิดเหล่านั้น
ด้วย” ดร. ทีโดรส อัดฮานอม กีบรีเยซุส ผู้อํานวยการใหญ่องค์การอนามัยโลก กล่าวในวันที่ 16 มีนาคม ณ เจนีวา
ลิงก์ที่มีประโยชน์
• หากต้องการติดตามการรับมือกับโรคของ WHO ในประเทศไทย ให้ไปที่เว็บไซต์ของ องค์การอนามัยโลกประจําประเทศไทย
www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการเกี่ยวกับการระบาด และการดูแลตนเอง ให้ไปที่เว็บไซต์ของ
สํานักงานใหญ่ WHO ที่ www.who.int ซึ่งจะเผยแพร่รายงานสถานการณ์ระดับโลกประจําวัน และการช่วยเหลือทางวิชาการจาก WHO
ทั่วโลกต่อการรับมือโควิด 19 ด้วย
• กฎอนามัยระหว่างประเทศ สามารถดูได้ ที่นี่
• สําหรับข้อมูลล่าสุดเกี่ยวกับการรับมือโรคระบาดของรัฐบาลไทย ให้ไปที่ หน้าเพจ* ของโควิด 19 ในเว็บไซต์ของควบคุมโรค
กระทรวงสาธารณสุข ของไทย
• สายด่วนกรมควบคุมโรคคือ 1422 (สําหรับโทรจากภายในประเทศไทย)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วย โควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับ โควิด
19 (หมายเหตุ: WHO ไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
i
เป้าหมายนี้จะบรรลุได้ด้วยการบูรณาการมาตรการด้านสาธารณสุข เช่น การระบุการติดเชื้อที่รวดเร็ว การวินิจฉัยและการจัดการผู้ป่วย การระบุและการติดตามความ
เชื่อมโยงของผู้ป่วย การป้องกันและควบคุมการติดเชื้อในสถานพยาบาล การดําเนินการตามมาตรการด้านสุขภาพสําหรับนักท่องเที่ยว การสร้างจิตสํานึกของประชากร
และการสื่อสารความเสี่ยง
