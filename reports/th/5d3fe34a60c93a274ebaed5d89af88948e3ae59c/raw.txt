ข้อมูลเด่น
• ในวันที่ 6 มีนาคม 2563 กระทรวงสาธารณสุขได้แถลงการพบผู้ป่วยรายใหม่จากโรคโควิด
19 ทําให้จํานวนรวมของผู้ป่วยด้วยโรคนี้ในประเทศไทย เพิ่มขึ้นเป็น 48 ราย
• ผู้ป่วยรายใหม่นี้เป็นชายอายุ 43 ปี ชาวสหราชอาณาจักร ได้เดินทางจากกรุงลอนดอน
มายังประเทศไทยเมื่อวันที่ 29 กุมภาพันธ์ โดยได้แวะเปลี่ยนเครื่องที่ฮ่องกงเป็นเวลา 7-8
ชั่วโมง ผู้ป่วยมีไข้และอาการของโรคโควิด 19 และได้เดินทางไปที่โรงพยาบาลเอกชนแห่ง
หนึ่งในวันที่ 3 มีนาคม ขณะนี้เข้ารับการรักษาอยู่ที่สถาบันโรคทรวงอก
• จํานวนผู้ป่วยด้วยโรคโควิด 19 ที่ได้รับการยืนยันจากห้องปฏิบัติการที่ได้รับรายงานใน
ประเทศไทย ขณะนี้อยู่ที่ 47 ราย ในจํานวนนี้31 รายหายเป็นปกติแล้ว 16 รายกําลังรักษาตัวอยู่ในโรงพยาบาล เสียชีวิต 1 ราย และ
เป็นผู้ป่วยหนัก 1 ราย
• จํานวนผู้ป่วยที่เข้าเกณฑ์สอบสวนโรค ขณะนี้อยู่ที่ 4,023 ราย โดย 1,671 รายกําลังได้รับการรักษา/สอบสวนโรค ผู้ป่วยในกลุ่มนี้ยัง
รวมถึงผู้ป่วยที่ได้รับการรักษาตามอาการอื่น ๆ ซึ่งไม่ถือเป็นผู้ต้องสงสัยว่าติดเชื้อโควิด 19 อีกต่อไป
• วันนี้กระทรวงสาธารณสุขประกาศว่า นักเดินทางที่ไม่ปรากฏอาการป่วยที่เดินทางมาจากประเทศที่มีความเสี่ยง และภูมิภาคต่าง ๆ
ในประเทศฝรั่งเศส เยอรมนี ญี่ปุ่น สิงคโปร์ ไทเปและบริเวณโดยรอบ ขอแนะนําอย่างยิ่งให้ “กักตนเอง” ที่บ้านหรือที่พักอาศัยเป็นเวลา
14 วัน สําหรับผู้ที่เดินทางมาจากเขตติดโรคอันตรายกรณี โควิท 19 ซึ่งรวมถึง ประเทศจีน (รวมถึงฮ่องกงและมาเก๊า) อิหร่าน อิตาลี
หรือสาธารณรัฐเกาหลี หากไม่ปฏิบัติตามมาตราการของรัฐ จะต้องได้รับผลทางกฎหมายตามที่ระบุไว้ในพระราชบัญญัติโรคติดต่อ
ข้อมูลจากรายงานของกระทรวงสาธารณสุขแห่งประเทศไทย วันที่ 6 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 48 ราย (ผู้ป่วย
ใหม่ 1 ราย)
ผู้เสียชีวิต 1 ราย
รายที่กําลังสอบสวน/รักษา 1,671 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประจําประเทศไทย
6 มีนาคม 2563
*มีความเชื่อมโยงทางระบาดวิทยากับผู้ป่วยจากต่างประเทศ/ผู้ป่วยที่ได้รับการยืนยันในท้องถิ่น
ข้อควรปฏิบัติและคําแนะนําสําหรับประชาชน
หลักการพื้นฐานในการลดความเสี่ยงทั่วไปของการติดเชื้อทางเดินหายใจเฉียบพลันรุนแรง รวมถึงเชื้อไวรัสที่ก่อให้เกิดโรคโควิด 19 ได้แก่
• หลีกเลี่ยงการสัมผัสใกล้ชิดกับผู้ที่ป่วยด้วยอาการติดเชื้อทางเดินหายใจเฉียบพลันรุนแรง
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย
• หลีกเลี่ยงการสัมผัสกับสัตว์ในฟาร์มหรือสัตว์ป่าโดยไม่มีการป้องกัน
• ผู้ที่มีอาการติดเชื้อทางเดินหายใจเฉียบพลันรุนแรงควรมีมารยาทในการไอ (รักษาระยะห่างเมื่อไอ เมื่อไอหรือจามให้ปิดปากและจมูก
ด้วยทิชชูหรือผ้าแบบใช้แล้วทิ้ง และล้างมือ)
• สําหรับสถานพยาบาล ให้ยกระดับมาตรฐานของข้อปฏิบัติในการป้องกันและควบคุมการติดเชื้อในโรงพยาบาล โดยเฉพาะในแผนก
ฉุกเฉิน
คําแนะนําใหม่จาก WHO เกี่ยวกับการตกค้างของไวรัส SARS-CoV-2 บนพื้นผิวต่าง ๆ และการทําความสะอาดในสถานที่ต่าง ๆ สามารถดูได้
ที่นี่
WHO ไม่แนะนําให้ใช้มาตรการด้านสุขภาพใด ๆ เป็นพิเศษกับนักเดินทาง ในกรณีที่มีอาการที่สื่อถึงปัญหาทางเดินหายใจทั้งในระหว่างหรือ
หลังจากการเดินทาง ผู้เดินทางควรไปพบแพทย์และแจกแจงประวัติการเดินทางกับผู้ให้บริการด้านสุขภาพ
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ risleyp@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
สัญชาติ
ผู้ป่วยที่ติดเชื้อจาก
ต่างประเทศ ผู้ป่วยที่ติดเชื้อภายในประเทศ รวม
จีน 26 0 26
ไทย 9 11* 20
อิตาเลียน 1 1
สหราชอาณาจักร 1 1
37 11 48
• จํากัดการแพร่เชื้อจากคนสู่คน รวมถึงลดการติดเชื้อทุติยภูมิในกลุ่มบุคคลที่สัมผัสใกล้ชิดกันและผู้ปฏิบัติงานด้านสุขภาพ ป้องกันการ
ลุกลามของการแพร่เชื้อ และป้องกันการแพร่ระบาดของเชื้อทั้งในและนอกประเทศไทย0
i
• ระบุ แยก และดูแลผู้ป่วยในระยะเริ่มต้น รวมถึงให้การดูแลที่ดีที่สุดสําหรับผู้ป่วยที่ติดเชื้อ
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
ความพร้อมและการรับมือ
สิ่งที่ประเทศไทยกําลังดําเนินการ ได้แก่
• ปะเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนผู้ป่วย การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• เมื่อเร็ว ๆ นี้ประเทศไทยได้ปรับปรุงแผนความพร้อมแห่งชาติในการรับมือโรคระบาดไข้หวัดใหญ่ (กําลังรอการอนุมัติจากคณะรัฐมนตรี
• สถาบันวิจัยวิทยาศาสตร์สาธารณสุข ด้วยการสนับสนุนจาก WHO ได้ให้ความช่วยเหลือประเทศอื่น ๆ ในการตรวจสอบตัวอย่างตามที่มี
การร้องขอ
• กระทรวงสาธารณสุขกําลังทําแบบจําลองกับสํานักงานการวิจัยแห่งชาติเพื่อคาดการณ์สถานการณ์และผลลัพธ์ที่เป็นไปได้ในขณะที่การ
ระบาดกําลังกําลังดําเนินไปในประเทศไทย
• ผู้ที่เดินทางมายังประเทศไทยโดยที่ก่อนหน้านี้ได้เดินทางไปยังพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่
มาถึงประเทศไทยเกี่ยวกับวิธีรายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• หากต้องการติดตามการรับมือกับโรคของ WHO ในประเทศไทย ให้ไปที่เว็บไซต์ของ องค์การอนามัยโลกประจําประเทศไทย
www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการเกี่ยวกับการระบาด และการดูแลตนเอง ให้ไปที่เว็บไซต์ของ
สํานักงานใหญ่ WHO ที่ www.who.int ซึ่งจะเผยแพร่รายงานสถานการณ์ระดับโลกประจําวัน และการช่วยเหลือทางวิชาการจาก WHO
ทั่วโลกต่อการรับมือโควิด 19 ด้วย
• กฎอนามัยระหว่างประเทศ สามารถดูได้ ที่นี่
• สําหรับข้อมูลล่าสุดเกี่ยวกับการรับมือโรคระบาดของรัฐบาลไทย ให้ไปที่ หน้าเพจ* ของโควิด 19 ในเว็บไซต์ของควบคุมโรค
กระทรวงสาธารณสุข ของไทย
• สายด่วนกรมควบคุมโรคคือ 1422 (สําหรับโทรจากภายในประเทศไทย)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามผู้ป่วย 2019-nCoV ทั่วโลกอย่างครอบคลุม ให้ไปที่ Centre for Systems Science and Engineering (CSSE) จาก
มหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโรโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับ โควิด
19 (หมายเหตุ: WHO ไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ 2019-
nCoV หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
i
เป้าหมายนี้จะบรรลุได้ด้วยการบูรณาการมาตรการด้านสาธารณสุข เช่น การระบุการติดเชื้อที่รวดเร็ว การวินิจฉัยและการจัดการผู้ป่วย การระบุและการติดตามความ
เชื่อมโยงของผู้ป่วย การป้องกันและควบคุมการติดเชื้อในสถานพยาบาล การดําเนินการตามมาตรการด้านสุขภาพสําหรับนักท่องเที่ยว การสร้างจิตสํานึกของประชากร
และการสื่อสารความเสี่ยง
