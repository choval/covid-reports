ข้อมูลสําคัญ
• ในวันที่ 26 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 111 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 1,045 ราย
• ผู้ป่วย 9 รายมีความเกี่ยวโยงกับกลุ่มผู้ติดเชื้อจากสถานบันเทิงและสนามมวย และ 19
รายเป็นผู้สัมผัสใกล้ชิดกับผู้ป่วยที่ได้มีการรายงานไปก่อนหน้านี้และผู้ป่วย 1 รายมีความ
เกี่ยวโยงกับศาสนพิธีในมาเลเซีย
• ผู้ป่วย 15 รายมีความเกี่ยวโยงกับชาวต่างชาติและชาวไทยที่เดินทางกลับจากต่างประเทศ
หรือผู้ที่ทํางานกับนักท่องเที่ยวจากต่างประเทศ มีผู้ให้บริการด้านสาธารณสุข 9 ราย (ยอดรวม ณ ปัจจุบัน) ติดเชื้อ อีก 1 ราย ตรวจพบ
จากการเฝ้าระวังอาการปอดอักเสบโดยไม่ทราบสาเหตุ และอีก 63 รายกําลัง
อยู่ในระหว่างสอบสวนโรค
• จากจํานวนผู้ป่วยด้วยโรคโควิด 19 ที่ได้รับการยืนยันทั้งหมด 1,045 รายใน
ประเทศไทย มี 88 รายที่หายเป็นปกติแล้ว 953 รายกําลังรักษาตัวอยู่ใน
สถานพยาบาล ผู้ป่วยราวร้อยละ 20 ไม่แสดงอาการป่วย ณ เวลาที่มาตรวจ
โรค จากตัวเลขในปัจจุบัน ผู้ป่วยที่พบในประเทศไทยมีแนวโน้มที่จะมีอายุ
น้อยและเป็นชายในอัตราส่วนที่มากซึ่งเป็นผลสะท้อนของมาตรการเฝ้าระวังและการตรวจโรค อย่างไรก็ดี ในขณะที่การแพร่ระบาด
ยังคงดําเนินต่อไป เราคาดการ์ณว่าการกระจายตัวของผู้ติดเชื้อจะเปลี่ยนไปสู่กลุ่มอายุที่มากขึ้นและมีความสมดุลมากทางเพศยิ่งขึ้น
• จํานวนสะสมของผู้ป่วยเฝ้าระวังที่เข้าเกณฑ์สอบสวนโรคอยู่ที่ 14,122 ราย นับตั้งแต่ที่เริ่มมีการระบาดของโรคโควิด 19 ในประเทศ
ไทย ผู้ป่วย 7,649 รายในจํานวนนี้กําลังได้รับการวินิจฉัยหรือการรักษา โดยผู้ป่วยในกลุ่มนี้ยังรวมถึงบุคคลที่กําลังได้รับการรักษาด้วย
อาการป่วยอื่น ๆ ซึ่งไม่ถือเป็นผู้ต้องสงสัยว่าติดเชื้อโควิด 19 อีกต่อไป
• นายกรัฐมนตรีประยุทธ จันทร์โอชาได้ประกาศใช้พระราชกําหนดการบริหารราชการในสถานการณ์ฉุกเฉิน ซึ่งจะมีผลถึงวันที่ 30
เมษายน พระราชกําหนดนี้จะให้อํานาจแก่หน่วยงานของรัฐบางหน่วยในการบังคับใช้มาตรการที่จําเป็นในการลดและควบคุมการ
แพร่กระจายของการระบาดใหญ่ครั้งนี้รัฐบาลขอความร่วมมือจากประชาชนให้อยู่แต่ในบ้านของตนและจํากัดการติดต่อทางสังคม
ทั้งหมด
ข้อมูลจากรายงานของกระทรวงสาธารณสุขแห่งประเทศไทย วันที่ 26 มีนาคม 2563
ตัวเลขสรุปสถานการณ์ในประเทศ
ไทย – จํานวนผู้ป่วยทั้งหมดและ
ผู้ป่วยใหม่ใน 24 ชั่วโมงที่ผ่านมา
จํานวนผู้ป่วยที่ยืนยันแล้ว 1,045 ราย
(111 รายใหม่)
ผู้เสียชีวิต 4 ราย ผู้ป่วยหนัก 4 ราย
ผู้ป่วยที่รับการรักษาในโรงพยาบาล 953
ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 26 มี.ค. 2563
ข้อควรปฏิบัติและคําแนะนําสําหรับประชาชน
เพื่อลดความเสี่ยงของการติดเชื้อไวรัสที่ก่อให้เกิดโรคโควิด 19 ให้ทําตามคําแนะนําดังต่อไปนี้
• อยู่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• รักษาระยะห่างอย่างน้อย 1 เมตรระหว่างตนเองและบุคคลอื่นตลอดเวลา
• ล้างมือบ่อย ๆ โดยเฉพาะหลังจากการสัมผัสโดยตรงกับผู้ป่วย หรือสิ่งที่อยู่รอบตัวผู้ป่วย เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• หากไม่สบาย ให้สวมหน้ากากผ้าหรือกระดาษ แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่างจํากัด และเป็นสิ่งจําเป็นอย่าง
ยิ่งต่อบุคลากรด้านสาธารณสุข
• ผู้ที่มีอาการควรปิดปากเมื่อไอหรือจามด้วยกระดาษทิชชูหรือผ้าแบบใช้แล้วทิ้ง และล้างมือบ่อย ๆ
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• ทําความสะอาดพื้นผิวในบ้านที่มีการสัมผัสบ่อย ๆ ให้สะอาดอยู่เสมอ สามารถอ่านคําแนะนําเกี่ยวกับวิธีปฏิบัติและการตกค้างของเชื้อ
ไวรัสโรคซาร์สบนพื้นผิวในสภาพแวดล้อมต่าง ๆ ได้ ที่นี่
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ kanpirom@who.int
• บัญชีทวิตเตอร์และเฟซบุ๊กของ องค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ของ องค์การอนามัยโลกประจําประเทศไทย
เป้าหมายเชิงยุทธศาสตร์ของ องค์การอนามัยโลกประจําประเทศไทยในการช่วยให้ประเทศไทยสามารถรับมือกับโรคระบาดครั้งนี้ประกอบด้วย
• จํากัดการแพร่เชื้อในประชาชน และบุคลากรด้านสาธารณสุข
• จัดเตรียมและฝึกอบรมการใช้อุปกรณ์ในสถานพยาบาลให้สามารถรับมือกับผู้ป่วยโควิด 19 จํานวนมาก
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อและการติดเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงที่สําคัญและเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ในวันที่ 27 มีนาคม เวลา 14.00 น. ตามเวลากรุงเทพมหานคร องค์การอนามัยโลกจะมีรายการทางเว็บไซต์หัวข้อ “ข้อมูลเชิงลึกด่วน
พิเศษจากอู่ฮั่น” นําเสนอโดยแพทย์ชาวจีนระดับอาวุโสสองท่านที่มีประสบการณ์โดยตรงในการรับมือกับการระบาดในอู่ฮั่น ซึ่งจะมา
พูดคุยเกี่ยวกับการจัดการทางการแพทย์และโรงพยาบาล ขอให้แพทย์ระดับผู้บริหาร เจ้าหน้าที่ และผู้ปฏิบัติงานด้านสาธารณสุขชาว
ไทยทุกท่านเข้าร่วมที่ www.who.webex.com การประชุม #492695827
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• สถาบันวิจัยวิทยาศาสตร์สาธารณสุข ด้วยการสนับสนุนจาก WHO ได้ให้ความช่วยเหลือประเทศอื่น ๆ ในการตรวจสอบตัวอย่างตามที่มี
การร้องขอ
• ผู้ที่เดินทางมายังประเทศไทยโดยที่ก่อนหน้านี้ได้เดินทางไปยังพื้นที่ที่ได้รับผลกระทบ จะได้รับข้อมูลจากกระทรวงสาธาณสุขทันทีที่
มาถึงประเทศไทยเกี่ยวกับวิธีรายงานอาการป่วยการต่าง ๆ ต่อกรมควบคุมโรคผ่านสายด่วน 1422
• กระทรวงสาธารณสุขยังได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่ WHO กําลังดําเนินการในประเทศไทย ได้แก่
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและการปรับปรุงต่างๆ
• WHO ยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับ
เจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• สามารถอ่านรายงานสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไปที่ www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
• กฎอนามัยระหว่างประเทศ สามารถดูได้ ที่นี่
• สายด่วนกรมควบคุมโรคคือ 1422 (สําหรับโทรภายในประเทศ)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วยโควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับโควิด
19 (หมายเหตุ: องค์การอนามัยโลกไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือของ องค์การอนามัยโลกประจําประเทศไทย ต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
