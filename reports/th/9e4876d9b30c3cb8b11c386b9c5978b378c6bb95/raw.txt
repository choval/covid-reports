ข้อมูลสําคัญ
• ในวันที่ 5 เมษายน 2563 กระทรวงสาธารณสุขแถลงผลตรวจโรคจาก
ห้องปฏิบัติการ และยืนยันการพบผู้ป่วยใหม่ 102 รายจากโรคโควิด 19 ทํา
ให้จํานวนรวมของผู้ที่ป่วยด้วยโรคนี้ในประเทศไทย อยู่ที่ 2,169 ราย
• ในผู้ป่วยรายใหม่นี้มี 14 รายเป็นผู้ที่เดินทางเข้าหรือกลับประเทศ ซึ่ง
ชี้ให้เห็นถึงความสําคัญของการปฏิบัติตามข้อกําหนดเรื่องการกักตัวอย่าง
เคร่งครัด รัฐบาลไทยได้ประกาศว่าตั้งแต่บัดนี้จนถึง 15 เมษายน จะใช้
มาตรการในการลดจํานวนผู้ที่เดินทางเข้าประเทศ
• ผู้ป่วยใหม่ 44 รายเป็นผู้สัมผัสใกล้ชิดกับผู้ติดเชื้อที่ได้รายงานไปแล้ว ซึ่งชี้ให้เห็นถึงความจําเป็นในการปฏิบัติตามหลักการเว้น
ระยะห่างระหว่างบุคคลในทุกสถานที่อย่างเคร่งครัด นอกจากนี้ยังคงพบผู้ป่วยที่ต้องทํางานกับคนหมู่มากด้วยเหตุผลทางหน้าที่การ
งาน ซึ่งทําให้เป็นไปได้ว่าอาจต้องมีการบังคับใช้มาตรการรักษาระยะห่างที่เข้มข้นขึ้น
• พบผู้ป่วยที่ได้รับการยืนยันจากห้องปฏิบัติการแล้วใน 66 จังหวัดจากทั้งสิ้น 77 จังหวัดของประเทศไทย ครึ่งหนึ่งของผู้ป่วย
โดยประมาณอยู่ในกรุงเทพมหานคร (1,011 ราย) และอีกครึ่งหนึ่งพบในต่างจังหวัด
• ตัวเลขล่าสุดของบุคลากรทางการแพทย์ที่ติดเชื้อคือ 37 ราย จึงถือเป็นสิ่งจําเป็นอย่างยิ่งที่ประชาชนจะต้องอยู่ในบ้านให้มากที่สุดเท่าที่
จะเป็นไปได้ รักษาระยะห่างระหว่างบุคคลอื่น 1.5 เมตร ล้างมือบ่อย ๆ และปฏิบัติตามคําแนะนําของรัฐบาลที่ให้สวมหน้ากากผ้าเมื่อ
อยู่ในที่สาธารณะ ทั้งหมดนี้เพื่อเป็นการปกป้องบุคลากรทางการแพทย์และสาธารณสุข
ข้อมูลจากรายงานของกระทรวงสาธารณสุขแห่งประเทศไทย วันที่ 5 เมษายน 2563
สถานการณ์ในประเทศไทย
ใน 24 ชั่วโมงที่ผ่านมา
ยืนยันแล้ว 2,169 ราย (102 รายใหม่)
เสียชีวิต 23 ราย (3 รายใหม่)
กําลังรับการรักษาพยาบาล 1,472 ราย
บุคลากรทางการแพทย์ติดเชื้อ 37 ราย (2 รายใหม่)
เป็นผู้ป่วยหนัก 23 ราย
หายดีแล้ว 674 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 5 เมษายน 2563
ความคืบหน้าจากกระทรวงสาธารณสุขและคําแนะนําสําหรับประชาชน
• โรงพยาบาลของรัฐและเอกชนได้ให้เตรียมเตียงผู้ป่วย 1,622 เตียงสําหรับผู้ป่วยโควิด 19 ในกรุงเทพมหานครและปริมาณฑล และมี
เตียงเสริมอีก 510 เตียงจากภาคการท่องเที่ยว
• ในวันพรุ่งนี้จะมีการประชุมระหว่างผู้เชี่ยวชาญเพื่อประเมินแนวทางการรักษาในปัจจุบัน
• กระทรวงสาธารณสุขจะจัดซื้อ ยาฟาวิพิราเวียร์ (Favipiravir) จากประเทศญี่ปุ่น (100,000 เม็ด) และจีน (100,000 เม็ด) เพื่อรับรองว่า
จะมียาเพียงพอต่อการรักษา
• องค์การเภสัชกรรมกําลังบริหารจัดการคลังสินค้าเพื่อกระจายยาไปยังโรงพยาบาลทั่วประเทศไทยผ่านสี่หน่วยงาน ได้แก่ พื้นที่
กรุงเทพมหานคร กรมควบคุมโรค เขตพื้นที่สาธารณสุขภูมิภาค 12 เขต และโรงพยาบาลของมหาวิทยาลัยในต่างจังหวัด
• กระทรวงสาธารณสุขได้มีมาตรการดังต่อไปนี้เพื่อยกระดับขีดความสามารถในการรองรับผู้ป่วยโควิด 19 ที่คาดว่าจะพุ่งสูงขึ้น
o เตรียมคลินิกสําหรับโรคติดเชื้อเฉียบพลันระบบทางเดินหายใจในโรงพยาบาลทุกแห่ง
o กําหนดบทบาทของสถานพยาบาลประเภทต่าง ๆ
o ผนึกกําลังระหว่างผู้เชี่ยวชาญและผู้ปฏิบัติงานของหน่วยรับมือโรคระบาด
o สํารองยาและเวชภัณฑ์ที่จําเป็น
คําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ใส่หน้ากากผ้าเมื่ออยู่ในที่สาธารณะ อย่าใช้หน้ากาก N95 เพราะเป็นอุปกรณ์จําเป็นสําหรับบุคลากรด้านสาธารณสุข
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
การสนับสนุนจากองค์การอนามัยโลกในประเทศไทย
องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข เพื่อแบ่งปันข้อมูลเกี่ยวกับ
พัฒนาการที่สําคัญ ตลอดจนแนวทางและความคืบหน้าทางวิทยาศาสตร์
องค์การอนามัยโลกสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และได้ให้ข้อมูลและคําแนะนําที่เป็น
ประโยชน์แก่เจ้าหน้าที่ในเครือข่ายของสหประชาชาติในประเทศไทย
หนึ่งในมาตรการหลักที่จะช่วยป้องกันการแพร่ระบาดของโรคโควิด 19คือ
การปฏิบัติตามหลักอนามัยระบบทางเดินหายใจ
ซึ่งหมายถึงปิดปากและจมูกด้วยข้อพับแขนด้านในหรือกระดาษทิชชูเมื่อไอหรือจาม
แล้วทิ้งกระดาษทิชชูนั้นทันที เพราะไวรัสจะกระจายออกมาพร้อมกับฝอยละออง
(droplets)
การปฏิบัติตามหลักอนามัยระบบทางเดินหายใจจะช่วยให้คุณปกป้องคนรอบตัวคุณ
จากไวรัสที่ก่อให้เกิดโรค เช่น หวัด ไข้หวัด และโควิด 19 ได้
ชมวิดีโอของเราเพื่อเรียนรู้ว่าคุณสามารถทําอะไรได้บ้างเพื่อปกป้องตนเองและผู้อื่น
จากการติดเชื้อไวรัสโคโรนาสายพันธุ์ใหม่นี้
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
ลิงก์ที่มีประโยชน์
• สามารถอ่านรายงานของสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไป www.who.int/thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
