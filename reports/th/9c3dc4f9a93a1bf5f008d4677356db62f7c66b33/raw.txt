ข้อมูลสําคัญ
• ในวันที่ 31 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 127 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 1,651 ราย
• ในผู้ป่วยรายใหม่เหล่านี้บางรายยังคงเป็นผู้ที่มีความเกี่ยวโยงกับกลุ่มผู้ติดเชื้อที่ได้
รายงานไปแล้ว ผู้ป่วยจํานวนมากเป็นผู้ที่เดินทางมาจากต่างประเทศ ซึ่งชี้ให้เห็นว่าการ
ปฏิบัติตามข้อกําหนดเรื่องการกักตัวอย่างเคร่งครัดนั้นเป็นสิ่งสําคัญ ผู้ป่วย 47 รายเป็นผู้
สัมผัสใกล้ชิดกับผู้ป่วยที่ได้มีการรายงานไปก่อนหน้านี้ซึ่งชี้ให้เห็นว่าประชาชนจําเป็นต้อง
ปฏิบัติตามมาตรการป้องกันโรคอย่างจริงจังมากขึ้น ได้แก่ การเว้นระยะห่างระหว่างบุคคคลในทุกสถานที่ นอกจากนี้ยังคงพบผู้ป่วยที่
ต้องทํางานกับคนหมู่มากด้วยเหตุผลทางหน้าที่การงาน ซึ่งทําให้เป็นไปได้ว่าอาจต้องมีการบังคับใช้มาตรการที่เข้มข้นขึ้น
• พบผู้ป่วยแล้วใน 60 จังหวัดจากทั้งสิ้น 76 จังหวัดของประเทศไทย
ข้อมูลจากรายงานของกระทรวงสาธารณสุขแห่งประเทศไทย วันที่ 31 มีนาคม 2563
สถานการณ์ในประเทศไทย
จํานวนผู้ป่วยทั้งหมดและผู้ป่วยใหม่
ใน 24 ชั่วโมงที่ผ่านมา
ยืนยันแล้ว 1,651 ราย (127 รายใหม่)
เสียชีวิต 10 ราย (1 รายใหม่)
กําลังรับการรักษาพยาบาล 1,299 ราย
เป็นผู้ป่วยหนัก 23 ราย
หายดีแล้ว 342 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 31 มี.ค. 2563
ความคืบหน้าจากกระทรวงสาธารณสุข
• กระทรวงสาธารณสุขกําลังขยายขีดความสามารถเพิ่มเติมในการรองรับผู้ป่วยโควิด 19 และกําลังพัฒนาแผนเพื่อขยาย 'ขีด
ความสามารถระดับสูง' นี้
• ปัจจุบัน กรุงเทพมหานครและปริมณฑลมีเตียงผู้ป่วยพร้อมให้บริการมากกว่า 1,000 เตียง และเตียงสํารอง 1,000 เตียงใน
สถานที่อื่น (โรงแรมและอื่น ๆ ) นอกจากนี้ยังมีเครื่องช่วยหายใจ 300 เครื่องตามที่ได้รับแจ้งจากเครือข่ายโรงพยาบาล
• ในระดับจังหวัด มีเตียงสํารอง 10,000 เตียงและเครื่องช่วยหายใจ 1,000 เครื่อง
• รัฐบาลกําลังบังคับใช้มาตรการเพื่อให้แน่ใจว่าจะมียา เวชภัณฑ์ และอุปกรณ์ทางการแพทย์พร้อมใช้
• กระทรวงสาธารณสุขได้จัดสรรหน้ากากอนามัย 1.5 ล้านชิ้นให้กับสถานบริการสุขภาพ รวมถึงสถานบริการที่อยู่นอกการ
ควบคุมของกระทรวง เพื่อให้เพียงพอต่อการใช้งานเป็นเวลา 1 เดือน
• จํานวนสินค้าคงคลังของหน้ากาก N95 ที่ขึ้นกับกระทรวงสาธารณสุขอาจไม่เพียงพอต่อความต้องการในปัจจุบัน และความ
ต้องการหน้ากากที่สูงมากทั่วโลกก็ทําให้การจัดซื้อหน้ากากเป็นเรื่องยาก ด้วยเหตุนี้จึงได้กําลังเร่งวิจัยเกี่ยวกับประสิทธิภาพ
ของการฉายรังสี UVC ในการฆ่าเชื้อโรคเพื่อจะได้นําหน้ากาก N95 กลับมาใช้ใหม่
• องค์การเภสัชกรรมได้จัดหายาฟาวิพิราเวียร์ (Favipiravir) จํานวน 240,000 โดสจากประเทศญี่ปุ่น (40,000 โดสได้ส่งมอบ
แล้วในวันที่ 30 มีนาคม และอีก 200,000 โดสจะจัดส่งในเดือนเมษายน) และ 100,000 โดสจากประเทศจีน ซึ่งจะจัดส่งใน
เดือนเมษายน
• มีการปรับปรุงแนวทางการจัดการทางการแพทย์ โดยมีประเด็นสําคัญคือ
• ผู้ป่วยที่ได้รับการยืนยันจากห้องปฏิบัติการทั้งหมด (ทั้งที่มีและไม่มีอาการ) จะได้รับการรักษาในโรงพยาบาลอย่างน้อย 2-7
วัน ผู้ป่วยที่ไม่มีอาการ (หรืออาการทุเลาแล้ว) สามารถถูกส่งต่อไปยังสถานที่อื่น ๆ ที่ได้กําหนดไว้เพื่อสังเกตอาการจนครบ 14
วัน
• หลังจากวันที่ 14 ผู้ป่วยสามารถออกจากโรงพยาบาล แต่ต้องปฏิบัติตามสุขอนามัยทางเดินหายใจและรักษาระยะห่างระหว่าง
บุคคลอื่นเป็นเวลา 1 เดือน
คําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• หากไม่สบาย ให้สวมหน้ากาก แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่างจํากัด และเป็นสิ่งจําเป็นอย่างยิ่งต่อบุคลากร
ด้านสาธารณสุข
• ไอหรือจามใส่ข้อศอกตัวเอง หรือใช้กระดาษทิชชูสะอาด และให้ทิ้งทิชชูนั้นทันที และล้างมือบ่อย ๆ
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• ทําความสะอาดพื้นผิวในบ้านที่มีการสัมผัสบ่อย ๆ ให้สะอาดอยู่เสมอ สามารถอ่านคําแนะนําเกี่ยวกับวิธีปฏิบัติและการตกค้างของเชื้อ
ไวรัสโรคซาร์สบนพื้นผิวในสภาพแวดล้อมต่าง ๆ ได้ ที่นี่
การสนับสนุนจากองค์การอนามัยโลกในประเทศไทย
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและความคืบหน้าทางวิทยาศาสตร์
• องค์การอนามัยโลกยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่
เกี่ยวข้องกับเจ้าหน้าที่ในเครือข่ายของสหประชาชาติในประเทศไทย
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
ลิงก์ที่มีประโยชน์
• สามารถอ่านรายงานสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไปที่ www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
• กฎอนามัยระหว่างประเทศ สามารถดูได้ ที่นี่
• สายด่วนกรมควบคุมโรคคือ 1422 (สําหรับโทรภายในประเทศ)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วยโควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับโควิด
19 (หมายเหตุ: องค์การอนามัยโลกไม่รับผิดชอบต่อเนื้อหาในเว็บไซต์ภายนอกองค์การ)
