ข้อมูลสําคัญ
• ในวันที่ 2 เมษายน 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 104 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 1,875 ราย
• ในผู้ป่วยรายใหม่นี้มี 24 รายเป็นผู้ที่เดินทางเข้าประเทศ ซึ่งชี้ให้เห็นว่าประชาชนต้อง
ปฏิบัติตามข้อกําหนดเรื่องการกักตัวอย่างเคร่งครัด รัฐบาลไทยได้ประกาศว่าตั้งแต่วันนี้
จนถึง 15 เมษายน จะใช้มาตรการในการลดจํานวนผู้ที่เดินทางเข้าประเทศ
• ผู้ป่วยใหม่ 38 รายเป็นผู้สัมผัสใกล้ชิดกับผู้ติดเชื้อที่ได้รายงานไปแล้ว ซึ่งชี้ให้เห็นว่า
ประชาชนต้องปฏิบัติตามหลักการเว้นระยะห่างระหว่างบุคคคลในทุกสถานที่อย่างเคร่งครัด นอกจากนี้ยังคงพบผู้ป่วยที่ต้องทํางานกับ
คนหมู่มากด้วยเหตุผลทางหน้าที่การงาน ซึ่งทําให้เป็นไปได้ว่าอาจต้องมีการบังคับใช้มาตรการที่เข้มข้นขึ้น
• พบผู้ป่วยที่ได้รับการยืนยันจากห้องปฏิบัติการแล้วใน 62 จังหวัดจากทั้งสิ้น 76 จังหวัดของประเทศไทย ครึ่งหนึ่งของผู้ป่วย
โดยประมาณอยู่ในกรุงเทพมหานคร และอีกครึ่งหนึ่งพบในต่างจังหวัด
กราฟจากกระทรวงสาธารณสุขแห่งประเทศไทย
ความคืบหน้าจากกระทรวงสาธารณสุข
• รัฐบาลประกาศคําสั่งห้ามประชาชนออกนอกจากเคหสถานในเวลากลางคืนทั่วประเทศ เริ่มตั้งแต่วันศุกร์ที่ 3 เมษายน ประชาชนทุกคน
ต้องอยู่ภายในบ้านระหว่างเวลา 22.00 น. ถึง 04.00 น.
• รัฐบาลไทยเรียกร้องให้ประชาชนทุกคนสวมหน้ากากผ้าเมื่อออกนอกบ้าน จวบจนถึงปัจจุบัน ได้มีการแจกจ่ายหน้ากากผ้าไปแล้วทั้งสิ้น
43 ล้านชิ้น
• กระทรวงสาธารณสุขกําลังขยายขีดความสามารถเพิ่มเติมในการรองรับผู้ป่วยโควิด 19 และกําลังพัฒนาแผนเพื่อขยาย 'ขีด
ความสามารถระดับสูง' นี้กรุงเทพมหานครและองค์การบริหารกรุงเทพมีเตียงผู้ป่วยพร้อมให้บริการมากกว่า 1,000 เตียง และเตียง
ข้อมูลจากรายงานของกระทรวงสาธารณสุขแห่งประเทศไทย วันที่ 2 เมษายน 2563
สถานการณ์ในประเทศไทย
จํานวนผู้ป่วยทั้งหมดและผู้ป่วยใหม่
ใน 24 ชั่วโมงที่ผ่านมา
ยืนยันแล้ว 1,875 ราย (104 รายใหม่)
เสียชีวิต 16 ราย (3 รายใหม่)
กําลังรับการรักษาพยาบาล 1,355 ราย
เป็นผู้ป่วยหนัก 23 ราย
หายดีแล้ว 505 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 2 เมษายน 2563
ปัจจัยเสี่ยงหลัก
(120 ราย ตั้งแต่
1 เม.ย.)
เป็นผู้สัมผัส
ใกล้ชิดกับผู้ป่วย
ชาวไทย/ต่างชาติที่
เดินทางจากต่างประเทศ
มายังประเทศไทย
สถานบันเทิง
กีฬา
ความเสี่ยงจาก
อาชีพ
อื่น ๆ
2 เมษายน 2563
ผู้ป่วยใหม่: 104 ราย รวม: 1,875 ราย
เสียชีวิต: 16% (0.85%)
เปลี่ยนจากการตรวจ 2 ครั้ง เป็น
การตรวจครั้งเดียว
จํานวน
ผู้ป่วยรวม
จํานวนผู้ป่วย
ใหม่
สํารอง 1,000 เตียงในสถานที่อื่น (โรงแรมและอื่น ๆ ) นอกจากนี้ยังมีเครื่องช่วยหายใจ 300 เครื่องตามที่ได้รับแจ้งจากเครือข่าย
โรงพยาบาล ในต่างจังหวัด มีเตียงสํารอง 10,000 เตียงและเครื่องช่วยหายใจ 1,000 เครื่อง
• รัฐบาลกําลังบังคับใช้มาตรการเพื่อให้แน่ใจว่าจะมียา เวชภัณฑ์ และอุปกรณ์ทางการแพทย์พร้อมใช้
• กระทรวงสาธารณสุขได้จัดสรรหน้ากากอนามัย 1.5 ล้านชิ้นให้กับสถานบริการสุขภาพ รวมถึงสถานบริการที่อยู่นอกการควบคุมของ
กระทรวง การจัดสรรนี้จะเพียงพอต่อปริมาณหน้ากากสําหรับ 1 เดือน
• จํานวนสินค้าคงคลังของหน้ากาก N95 ของกระทรวงสาธารณสุขอาจไม่เพียงพอต่อความต้องการโดยประมาณในปัจจุบัน คือ 60,000
ชิ้นต่อวัน การจัดซื้อหน้ากากเป็นเรื่องยากเนื่องจากความต้องการหน้ากากที่สูงมากทั่วโลก ด้วยเหตุนี้จึงมีการวิจัยเร่งด่วนเกี่ยวกับ
ประสิทธิภาพของการฉายรังสี UVC ในการฆ่าเชื้อโรคหน้ากาก N95 เพื่อนํากลับมาใช้ใหม่
คําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการ
รักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• สวมหน้ากากเมื่อออกจากบ้าน แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่าง
จํากัด และเป็นสิ่งจําเป็นอย่างยิ่งต่อบุคลากรด้านสาธารณสุข
• ไอหรือจามใส่ข้อศอกตัวเอง หรือกระดาษทิชชูสะอาด
• ทิ้งทิชชูนั้นทันที และล้างมือ
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• รักษาความสะอาดพื้นผิวในบ้านที่มีการสัมผัสบ่อย ๆ สามารถอ่านคําแนะนําเกี่ยวกับวิธีปฏิบัติและการตกค้างของเชื้อไวรัสโรคซาร์สบน
พื้นผิวในสภาพแวดล้อมต่าง ๆ ได้ ที่นี่
การสนับสนุนจากองค์การอนามัยโลกในประเทศไทย
องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข เพื่อแบ่งปันข้อมูลเกี่ยวกับ
พัฒนาการที่สําคัญ ตลอดจนแนวทางและความคืบหน้าทางวิทยาศาสตร์ องค์การอนามัยโลกยังสนับสนุนการรับมือต่อโรคระบาดของหน่วยงาน
สหประชาชาติในระดับที่กว้างขึ้น และให้ข้อมูลและคําแนะนําที่เกี่ยวข้องกับเจ้าหน้าที่ในเครือข่ายของสหประชาชาติในประเทศไทย
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
ลิงก์ที่มีประโยชน์
• สามารถอ่านรายงานของสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไป www.who.int/thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับโควิด
19 (หมายเหตุ: องค์การอนามัยโลกไม่รับผิดชอบต่อเนื้อหาในเว็บไซต์ภายนอกองค์การ)
