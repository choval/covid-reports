ข้อมูลสําคัญ
• ในวันที่ 1 เมษายน 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 120 รายจากโรคโควิด 19 ทําให้จํานวนรวมของผู้ที่ป่วยด้วยโรคนี้
ในประเทศไทย อยู่ที่ 1,771 ราย
• ในผู้ป่วยรายใหม่เหล่านี้มี 13 รายเป็นผู้ที่มีความเกี่ยวโยงกับกลุ่มผู้ติดเชื้อที่ได้รายงานไป
แล้ว ผู้ป่วยจํานวนมากเป็นผู้ที่เดินทางมาจากต่างประเทศ ซึ่งชี้ให้เห็นว่าการปฏิบัติตาม
ข้อกําหนดเรื่องการกักตัวอย่างเคร่งครัดนั้นเป็นสิ่งสําคัญ ผู้ป่วย 38 รายเป็นผู้สัมผัส
ใกล้ชิดกับผู้ป่วยที่ได้มีการรายงานไปก่อนหน้านี้ซึ่งชี้ให้เห็นว่าประชาชนจําเป็นต้องปฏิบัติ
ตามหลักเว้นระยะห่างระหว่างบุคคคลในทุกสถานที่อย่างจริงจังมากขึ้น นอกจากนี้ยังคงพบผู้ป่วยที่ต้องทํางานกับคนหมู่มากด้วย
เหตุผลทางหน้าที่การงาน ซึ่งทําให้เป็นไปได้ว่าอาจต้องมีการบังคับใช้มาตรการที่เข้มข้นขึ้น
• พบผู้ป่วยแล้วใน 60 จังหวัดจากทั้งสิ้น 76 จังหวัดของประเทศไทย
ข้อมูลจากรายงานของกระทรวงสาธารณสุขแห่งประเทศไทย วันที่ 1 เมษายน 2563
สถานการณ์ในประเทศไทย
จํานวนผู้ป่วยทั้งหมดและผู้ป่วยใหม่
ใน 24 ชั่วโมงที่ผ่านมา
ยืนยันแล้ว 1,771 ราย (120 รายใหม่)
เสียชีวิต 12 ราย (2 รายใหม่)
กําลังรับการรักษาพยาบาล 1,343 ราย
เป็นผู้ป่วยหนัก 23 ราย
หายดีแล้ว 416 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 1 เมษายน 2563
ความคืบหน้าจากกระทรวงสาธารณสุข
กระทรวงสาธารณสุขกําลังขยายขีดความสามารถเพิ่มเติมในการรองรับผู้ป่วยโควิด 19 และกําลังพัฒนาแผนเพื่อขยาย 'ขีดความสามารถ
ระดับสูง' นี้
• ปัจจุบัน กรุงเทพมหานครมีเตียงผู้ป่วยพร้อมให้บริการมากกว่า 1,000 เตียง และเตียงสํารอง 1,000 เตียงในสถานที่อื่น
(โรงแรมและอื่น ๆ ) นอกจากนี้ยังมีเครื่องช่วยหายใจ 300 เครื่องตามที่ได้รับแจ้งจากเครือข่ายโรงพยาบาล
• ในระดับจังหวัด มีเตียงสํารอง 10,000 เตียงและเครื่องช่วยหายใจ 1,000 เครื่อง
รัฐบาลกําลังบังคับใช้มาตรการเพื่อให้แน่ใจว่าจะมียา เวชภัณฑ์ และอุปกรณ์ทางการแพทย์พร้อมใช้
• กระทรวงสาธารณสุขได้จัดสรรหน้ากากอนามัย 1.5 ล้านชิ้น (เพื่อการใช้งานราว 1 เดือน) ให้กับสถานบริการสุขภาพ รวมถึง
สถานบริการที่อยู่นอกการควบคุมของกระทรวง
• จํานวนสินค้าคงคลังของหน้ากาก N95 ของกระทรวงสาธารณสุขอาจไม่เพียงพอต่อความต้องการในปัจจุบัน และความ
ต้องการหน้ากากที่สูงมากทั่วโลกก็ทําให้การจัดซื้อหน้ากากเป็นเรื่องยาก ด้วยเหตุนี้จึงได้กําลังเร่งวิจัยเกี่ยวกับประสิทธิภาพ
ของการฉายรังสี UVC ในการฆ่าเชื้อโรคหน้ากาก N95 เพื่อนํากลับมาใช้ใหม่
• องค์การเภสัชกรรมได้จัดหายาฟาวิพิราเวียร์ (Favipiravir) จํานวน 240,000 โดสจากประเทศญี่ปุ่น (40,000 โดสได้ส่งมอบ
แล้วในวันที่ 30 มีนาคม และอีก 200,000 โดสจะจัดส่งในเดือนเมษายน) และ 100,000 โดสจากประเทศจีน ซึ่งจะจัดส่งใน
เดือนเมษายน
มีการปรับปรุงแนวทางการจัดการทางการแพทย์ โดยมีประเด็นสําคัญคือ
• ผู้ป่วยที่ได้รับการยืนยันจากห้องปฏิบัติการทั้งหมด (ทั้งที่มีและไม่มีอาการ) จะได้รับการรักษาในโรงพยาบาลอย่างน้อย 2-7
วัน ผู้ป่วยที่ไม่มีอาการ (หรืออาการทุเลาแล้ว) สามารถถูกส่งต่อไปยังสถานที่อื่น ๆ ที่ได้กําหนดไว้เพื่อสังเกตอาการจนครบ 14
วัน
• หลังจากวันที่ 14 ผู้ป่วยสามารถออกจากโรงพยาบาล แต่ต้องปฏิบัติตามสุขอนามัยทางเดินหายใจและรักษาระยะห่างระหว่าง
บุคคลอื่นเป็นเวลา 1 เดือน
การสนับสนุนจากองค์การอนามัยโลกในประเทศไทย
ในวันที่ 27 มีนาคม องค์การอนามัยโลกได้จัดสัมนาทางเว็บไซต์ความยาว 90 นาที สําหรับ
เจ้าหน้าที่กระทรวงสาธารณสุขไทยและแพทย์ผู้ปฏิบัติงานทั่วประเทศ เพื่อตอบสนองต่อ
ความต้องการของแพทย์และเจ้าหน้าที่โรงพยาบาลที่ต้องการรับทราบแนวทางล่าสุดในการ
ช่วยชีวิตและลดการแพร่เชื้อ
เราโชคดีที่ได้รับเกียรติจากนายแพทย์สองท่านที่มีประสบการณ์ตรงกับการระบาดในระดับใหญ่
ของโรคโควิด 19
ศาสตราจารย์ปิน เฉา (Bin Cao) – หัวหน้าแผนกอายุรศาสตร์โรคปอด ณ มหาวิทยาลัยแคปิตอล เมดิคัล (Capital Medical Univierty)
ปักกิ่ง ถ่ายทอดเนื้อหาด้านการจัดการผู้ป่วยโควิด 19 ขั้นวิกฤต
ดร. หลิว เจิ้ง – รองประธานโรงพยาบาลถงจี้(Tongji Hospital) ในอู่ฮั่น นําเสนอมุมมองด้านการจัดการบุคลากร ข้อจํากัดด้านทรัพยากร
การควบคุมการติดเชื้อ และการคัดแยกผู้ป่วย.
สามารถชมเทปงานสัมมนาได้ที่นี่ https://youtu.be/P8pwnUS_ecM
คําแนะนําสําหรับประชาชน
ประชาชนสามารถและควรปฏิบัติตามขั้นตอนง่าย ๆ เหล่านี้เพื่อปกป้องตนเอง บุคคลอันเป็นที่รัก
และชุมชนให้ปลอดภัย
ชมและแบ่งปัน วิดีโอ จากองค์การอนามัยโลก
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
ลิงก์ที่มีประโยชน์
• สามารถอ่านรายงานประจําวันของสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-
stat.com/en
• หากต้องการติดตามการรับมือขององค์การอนามัยโลกในประเทศไทย โปรดไป ที่นี่
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
