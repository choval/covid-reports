ข้อมูลสําคัญ
• ในวันที่ 7 เมษายน 2563 กระทรวงสาธารณสุขแถลงผลตรวจโรคจาก
ห้องปฏิบัติการ และยืนยันการพบผู้ป่วยใหม่จากโรคโควิด-19 จํานวน 38
ราย ทําให้จํานวนรวมของผู้ที่ป่วยด้วยโรคนี้ในประเทศไทย อยู่ที่ 2,258
ราย
• ในผู้ป่วยรายใหม่นี้มีเพียง 3 รายเป็นผู้ที่เดินทางเข้าหรือกลับประเทศไทย
ซึ่งอาจเป็นผลจากมาตรการในการลดจํานวนผู้ที่เดินทางเข้าประเทศ
• ผู้ป่วยใหม่ 17 รายเป็นผู้สัมผัสใกล้ชิดกับผู้ติดเชื้อที่ได้รายงานไปแล้ว (11
รายจากกรุงเทพมหานคร) ผู้ป่วยใหม่เพียง 7 รายเป็นผู้ที่ต้องทํางานกับคนหมู่มากด้วยเหตุผลทางหน้าที่การงาน ซึ่งชี้ให้เห็นว่า
มาตรการห้ามการรวมกลุ่มอาจได้ผลในระดับหนึ่ง
• พบผู้ป่วยที่ได้รับการยืนยันจากห้องปฏิบัติการแล้วใน 66 จังหวัดจากทั้งสิ้น 77 จังหวัดของประเทศไทย
• ในกลุ่มผู้ป่วยใหม่ยังประกอบด้วยบุคลากรทางการแพทย์ที่ติดเชื้อเพิ่มขึ้นอีก 3 ราย ทําให้จํานวนของบุคลากรทางการแพทย์ที่ติดเชื้อ
โควิด 19 เพิ่มขึ้นเป็น 53 ราย จึงถือเป็นสิ่งจําเป็นอย่างยิ่งที่ประชาชนจะต้องปฏิบัติตามมาตรการในการลดการระบาดของโรคโควิด 19
อย่างเคร่งครัดเพื่อปกป้องบุคลากรทางการแพทย์และระบบสาธารณสุข
ข้อมูลจากรายงานของกระทรวงสาธารณสุขแห่งประเทศไทย
สถานการณ์ในประเทศไทย
ใน 24 ชั่วโมงที่ผ่านมา
ยืนยันแล้ว 2,258 ราย (38 รายใหม่)
เสียชีวิต 27 ราย (1 รายใหม่)
กําลังรับการรักษาพยาบาล 1,407 ราย
บุคลากรทางการแพทย์ติดเชื้อ 53 ราย (3 รายใหม่)
เป็นผู้ป่วยหนัก 23 ราย
หายดีแล้ว 824 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 7 เมษายน 2563
จํานวนผู้ป่วยใหม่และสะสมจากโรคโควิด 19ในประเทศไทย ตามวันที่มีการรายงาน
ใหม่ สะสม
เปลี่ยนหลักเกณฑ์การ
วินิจฉัยในห้องแล็บ
ผู
้
ป
่
ว
ยใหม่
ผู
้
ป
่
ว
ยสะสม
วันที่มีการรายงาน
ที่มา: กระทรวงสาธารณสุข 7 เมษายน 2563
ความคืบหน้าจากกระทรวงสาธารณสุข : ขยายขีดความสามารถของห้องปฏิบัติการ
• ตั้งแต่เดือนมกราคมจนถึงเมษายน 2563 มีการทดสอบตัวอย่างของโรคโควิด 19 ด้วยวิธี RT-PCR ไปแล้วทั้งสิ้น 71,680 ตัวอย่าง โดย
โรงพยาบาลมหาวิทยาลัยและห้องปฏิบัติในการควบคุมของกระทรวงสาธารณสุข (ขณะนี้ยังไม่มีข้อมูลจากโรงพยาบาลเอกชน)
• จะมีการขยายขีดความสามารถของห้องปฏิบัติการผ่านโครงการ “หนึ่งแล็บหนึ่งจังหวัด รายงานผล 24 ชั่วโมง” โดยเป้าหมาย ณ ปัจจุบัน
คือการเพิ่มขีดความสามารถในการทดสอบให้ได้ 10,000 ตัวอย่างต่อวันในกรุงเทพมหานครและพื้นที่โดยรอบ และ 10,000 ตัวอย่างต่อ
วันในต่างจังหวัด
• จะมีการขยายจํานวนห้องปฏิบัติการที่ผ่านการรับรอง (ทั้งภาครัฐและเอกชน) จาก 80 แห่ง เป็น 110 แห่งภายสิ้นเดือนเมษายน
• ระบบรายงานทางเว็บไซต์จะรายงานผลจากห้องปฏิบัติการไปยังศูนย์ปฏิบัติการภาวะฉุกเฉินทางสาธารณสุขภายใน 24 ชั่วโมง
คําแนะนําสําหรับประชาชน
วันนี้เป็นวัน อนามัยโลก และประเด็นหลักของปีนี้คือ การสนับสนุนพยาบาลและพยาบาลผดุงครรภ์
ในทุก ๆ วัน พยาบาลและพยาบาลผดุงครรภ์ทําหน้าที่ดูแลรักษาและช่วยชีวิต และจะยังยืนหยัดทําหน้าที่ต่อไปท่ามกลางการระบาดของโรค
โควิด 19
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1 เมตรระหว่างตนเองและบุคคลอื่นตลอดเวลา
• สวมหน้ากากอนามัยเมื่ออยู่ในที่สาธารณะ อย่าใช้หน้ากาก N95 เพราะเป็นอุปกรณ์จําเป็นสําหรับบุคลากรด้านสาธารณสุข
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
การสนับสนุนจากองค์การอนามัยโลกในประเทศไทย
องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข เพื่อแบ่งปันข้อมูลเกี่ยวกับ
พัฒนาการที่สําคัญ ตลอดจนแนวทางและความคืบหน้าทางวิทยาศาสตร์
องค์การอนามัยโลกสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่เป็นประโยชน์
แก่เจ้าหน้าที่ของระบบของสหประชาชาติในประเทศไทย
สื่อมวลชน
• เว็บไซต์ บัญชีทวิตเตอร์และเฟซบุ๊กขององค์การอนามัยโลกประจําประเทศไทยนําเสนอข้อมูลของทุกแง่มุมเกี่ยวกับการระบาดของโรค
ในประเทศไทยและทั่วโลกอย่างสมํ่าเสมอ สื่อมวลชนสามารถส่งคําถามโดยตรงมาได้ที่ sethawebmaster@who.int และ
kanpirom@who.int
