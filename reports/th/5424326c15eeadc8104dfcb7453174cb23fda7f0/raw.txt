ข้อมูลสําคัญ
• ในวันที่ 30 มีนาคม 2563 กระทรวงสาธารณสุขแถลงผลตรวจโรคจากห้องปฏิบัติการ และ
ยืนยันการพบผู้ป่วยใหม่ 136 รายจากเชื้อไวรัสโคโรนา 2019 ทําให้จํานวนรวมของผู้ที่ป่วย
ในประเทศไทย อยู่ที่ 1,524 ราย
• ผู้ป่วยรายใหม่ส่วนใหญ่มีความเกี่ยวโยงกับกลุ่มผู้ติดเชื้อที่ได้มีการรายงานไปก่อนหน้านี้
ส่วนรายอื่น ๆ เป็นผู้ที่เดินทางกลับจากต่างประเทศหรือต้องทํางานกับผู้คนจํานวนมาก
(เช่นในสปา โรงแรม ร้านอาหาร ร้านค้า)
• ผู้ป่วยส่วนใหญ่ (ร้อยละ 61) เป็นเพศชาย อายุตั้งแต่ 20 - 49 ปี ที่เป็นเช่นนี้อาจเพราะ
ผู้ป่วยจํานวนมากมีความเกี่ยวโยงกับสนามมวย สถานบันเทิง และพิธีแสวงบุญดาวะห์
• มากกว่าครึ่งหนึ่งของผู้ป่วยหนักทั้ง 23 ราย เป็นผู้มีอายุเกิน 60 ปีและมีโรคประจําตัว ผู้ป่วยที่เสียชีวิตล่าสุด 2 ราย เป็นชายอยุ 54 ปี
(จากจังหวัดยะลา) และหญิงอายุ 51 ปี (จากกรุงเทพมหานคร) ทั้งสองรายไม่มีโรคประจําตัว และได้มาพบแพทย์ตั้งแต่ระยะเริ่มต้น
• โรคประจําตัวที่พบในผู้ป่วยที่กําลังได้รับการรักษาพยาบาลประกอบด้วยภาวะความดันโลหิตสูง เบาหวาน โรคไต และมะเร็ง กระทรวง
สาธารณสุขขอให้ประชาชนในวัยหนุ่มสาวที่เดินทางกลับภูมิลําเนาทําการกักตนเองเพื่อปกป้องผู้สูงอายุที่สุขภาพอ่อนแอ และกระตุ้น
เตือนให้ผู้สูงอายุที่มีอาการของระบบทางเดินหายใจและมีไข้สูงรีบพบแพทย์ทันที
• พบผู้ป่วยแล้วใน 59 จังหวัดจากทั้งสิ้น 76 จังหวัดของประเทศไทย
ข้อมูลจากรายงานของกระทรวงสาธารณสุขแห่งประเทศไทย วันที่ 30 มีนาคม 2563
สถานการณ์ในประเทศไทย
จํานวนผู้ป่วยทั้งหมดและผู้ป่วยใหม่
ใน 24 ชั่วโมงที่ผ่านมา
ยืนยันแล้ว 1,524 ราย (136 รายใหม่)
เสียชีวิต 9 ราย (2 รายใหม่)
กําลังรับการรักษาพยาบาล 1,388 ราย
เป็นผู้ป่วยหนัก 23 ราย
หายดีแล้ว 27 ราย
โรคติดเชื้อไวรัสโคโรนา 2019 (โควิด 19)
รายงานสถานการณ์โดยองค์การอนามัยโลก (WHO) ประเทศไทย – 30 มี.ค. 2563
บทวิเคราะห์สถานการณ์
สัดส่วนของผู้ป่วยด้วยโรค COVID-19 ที่พบนอกกรุงเทพมหานครกําลังเพิ่มสูงขึ้น โดยคิดเป็นร้อยละ 77 ของจังหวัดทั้งหมดในประเทศไทย ระบบ
สาธารณสุขระดับภูมิภาคที่มีความแข็งแกร่ง รวมไปถึงเครือข่ายขนาดใหญ่ของหน่วยเคลื่อนที่เร็วและอาสาสมัครสาธารณสุขประจําหมู่บ้าน จะ
คอยทําหน้าที่ระบุผู้ป่วยที่ต้องสงสัย แยกผู้ป่วยดังกล่าวออกจากบุคคลอื่นอย่างรวดเร็ว ให้การรักษา ติดตามและกักตัวผู้สัมผัสใกล้ชิด การแยกผู้
ติดเชื้อออกจากบุคคลคนอื่นอย่างรวดเร็วจะช่วยลดโอกาสในการแพร่กระจายของไวรัส และเป็นวิธีการที่มีประสิทธิภาพในการป้องกันโรคระบาด
ในประชากร เป้าหมายคือการยับยั้งและควบคุมการแพร่กระจายของโรคโควิด 19 ให้ได้ในทุกจังหวัดที่ได้รับผลกระทบ
ทุกคนมีบทบาทในการช่วยให้ประเทศบรรลุเป้าหมายนี้โดยให้พักอยู่แต่ในบ้าน รักษาระยะห่างจากผู้อื่น 1.5 เมตรเมื่อต้องออกไปข้างนอก ล้างมือ
บ่อย ๆ ด้วยสบู่และนํ้าหรือเจลล้างมือแอลกอฮอล์ หลีกเลี่ยงการสัมผัสปากและจมูก และปฏิบัติตามคําแนะนําเกี่ยวกับอนามัยทางเดินหายใจ
(ไอใส่ข้อศอกหรือใช้ทิชชูและทิ้งในภาชนะที่ปลอดภัย) ทุกคนที่เดินทางจากกรุงเทพมหานครไปยังต่างจังหวัดใน 14 วันที่ผ่านมา และผู้ที่มีอาการ
ของโรคโควิด 19 ควรแยกตัวออกจากผู้อื่น สวมหน้ากาก และไปพบแพทย์ทันที
คําแนะนําสําหรับประชาชน
• ให้อยู่แต่ในบ้าน ออกจากบ้านเมื่อมีเหตุจําเป็นเท่านั้น (เช่น เพื่อไปรับการรักษาพยาบาล หรือเพื่อไปซื้ออาหาร)
• พยายามรักษาระยะห่างอย่างน้อย 1.5 เมตรระหว่างตนเองและบุคคลอื่นตลอดเวลา
• ล้างมือบ่อย ๆ เจลแอลกอฮอล์สําหรับล้างมือก็ใช้ได้ผล
• อย่าสัมผัสดวงตา จมูก หรือปาก
• หากไม่สบาย ให้สวมหน้ากาก แต่อย่าใช้หน้ากาก N95 เนื่องจากเป็นอุปกรณ์ที่มีอยู่อย่างจํากัด และเป็นสิ่งจําเป็นอย่างยิ่งต่อบุคลากร
ด้านสาธารณสุข
• ไอหรือจามใส่ข้อศอกตัวเอง หรือใช้กระดาษทิชชูสะอาด และให้ทิ้งทิชชูนั้นทันที และล้างมือบ่อย ๆ
• อย่าจับมือ สวมกอด ใช้อุปกรณ์รับประทานอาหารหรืออุปกรณ์ในการสูบบุหรี่ร่วมกับผู้อื่น
• ทําความสะอาดพื้นผิวในบ้านที่มีการสัมผัสบ่อย ๆ ให้สะอาดอยู่เสมอ สามารถอ่านคําแนะนําเกี่ยวกับวิธีปฏิบัติและการตกค้างของเชื้อ
ไวรัสโรคซาร์สบนพื้นผิวในสภาพแวดล้อมต่าง ๆ ได้ ที่นี่
สื่อมวลชน
• องค์การอนามัยโลกประจําประเทศไทยได้รับคําถามจากสื่อมวลชนอย่างต่อเนื่องเกี่ยวกับการแพร่ระบาดของโรค และได้นําเสนอเนื้อหา
ที่เกี่ยวข้องอย่างสมํ่าเสมอทางเว็บไซต์ ต่อสาธารณชนและภาคส่วนอื่น ๆ สื่อมวลชนสามารถส่งคําถามมาได้ที่
sethawebmaster@who.int และ kanpirom@who.int
• บัญชีทวิตเตอร์และเฟซบุ๊กขององค์การอนามัยโลกประจําประเทศไทย เป็นอีกช่องทางในการเผยแพร่ข้อมูลที่เป็นประโยชน์เกี่ยวกับ
สุขอนามัยและการป้องกันตนเอง เช่น ควรสวมหน้ากากอย่างไรและเมื่อไหร่ ตลอดจนแนวทางด้านวิชาการที่เกี่ยวข้องจาก WHO และ
เนื้อหาอื่น ๆ ที่เกี่ยวโยงกับสถานการณ์ไวรัสโคโรนาสายพันธุ์ใหม่ในประเทศไทยและทั่วโลก
เป้าหมายเชิงยุทธศาสตร์ขององค์การอนามัยโลกประจําประเทศไทย
• จํากัดการแพร่เชื้อในประชาชน และบุคลากรด้านสาธารณสุข
• จัดเตรียมและฝึกอบรมการใช้อุปกรณ์ในสถานพยาบาลให้สามารถรับมือกับผู้ป่วยโควิด 19 จํานวนมาก
• ให้ความกระจ่างในประเด็นที่ยังคลุมเครือ เช่น ความรุนแรงของโรคต่อผู้ป่วย ขอบเขตของการแพร่เชื้อ การขับเชื้อ แนวทางต่าง ๆ ใน
การรักษา และเร่งพัฒนาการวินิจฉัย การรักษา และวัคซีน
• สื่อสารไปยังชุมชนเพื่อให้ข้อมูลเกี่ยวกับความเสี่ยงและข้อมูลเหตุการณ์ต่าง ๆ และโต้แย้งข้อมูลที่ผิด และ
• ลดผลกระทบทางสังคมและเศรษฐกิจให้เหลือน้อยที่สุดผ่านการร่วมมือกับหลายภาคส่วน
การเตรียมความพร้อมและการรับมือ
สิ่งที่ประเทศไทยกําลังดําเนินการ ได้แก่
• ตั้งแต่วันที่ 28 มีนาคม หน้ากากอนามัยจํานวน 29 ล้านชิ้นได้ถูกแจกจ่ายไปยังโรงพยาบาลทั่วประเทศ
• หน้ากากอนามัย N95 ทั้งหมด 183,910 ชิ้น ได้ถูกแจกจ่ายให้กับผู้ป่วยโรคโควิด 19
• ระบบบริหารจัดการยาตามเวลาจริงได้ถูกนํามาใช้เพื่อติดตามการกระจายและการใช้ยา จากการคาดการณ์ของกระทรวงสาธารณสุข
ไม่พบการขาดแคลนยาสําหรับผู้ป่วยโควิด 19
• มีเตียงผู้ป่วย 1,600 เตียง พร้อมรักษาผู้ป่วยทั่วประเทศ
• ประเทศไทยมีศักยภาพสูงในการตรวจหาผู้ติดเชื้อ ประเมินความเสี่ยง สอบสวนโรค การวินิจฉัยในห้องปฏิบัติการ การบริหารทาง
การแพทย์ การควบคุมและป้องกันการติดเชื้อ และการสื่อสารเรื่องความเสี่ยง
• กระทรวงสาธารณสุขได้แนะนําให้ใช้เครื่องมือออนไลน์สําหรับการรายงานด้วยตนเอง ซึ่งมีให้บริการทั้งในภาษาไทย อังกฤษ และจีน
สามารถเข้าถึงได้ ที่นี่
สิ่งที่องค์การอนามัยโลกกําลังดําเนินการในประเทศไทย ได้แก่
• เมื่อวันที่ 27 มีนาคมที่ผ่านมา องค์การอนามัยโลกประจําประเทศไทยได้จัดรายการทางเว็บไซต์โดยมีแพทย์ชาวจีนสองท่านเป็นวิทยากร
สามารถรับชมย้อนหลังได้ที่ https://www.youtube.com/watch?v=P8pwnUS_ecM&feature=youtu.be
• องค์การอนามัยโลกประจําประเทศไทยติดต่อกับรัฐบาลไทยโดยตรงอย่างสมํ่าเสมอผ่านกระทรวงสาธารณสุข แบ่งปันข้อมูลกับรัฐบาล
พัฒนาการที่สําคัญอื่น ๆ ตลอดจนแนวทางและความคืบหน้าทางวิทยาศาสตร์
• องค์การอนามัยโลกยังสนับสนุนการรับมือต่อโรคระบาดของหน่วยงานสหประชาชาติในระดับที่กว้างขึ้น และให้ข้อมูลและคําแนะนําที่
เกี่ยวข้องกับเจ้าหน้าที่ในเครือข่ายของสหประชาชาติในประเทศไทย
ลิงก์ที่มีประโยชน์
• สามารถอ่านรายงานสถานการณ์โรคติดเชื้อโควิด 19 ในประเทศไทยในภาษาไทยและอังกฤษ ได้ที่ http://covid19.th-stat.com/en
• หากต้องการติดตามการรับมือขององค์การอนามัยโลกในประเทศไทย โปรดไปที่ www.who.int/Thailand
• หากต้องการติดตามตัวเลขทั่วโลกล่าสุดและคําแนะนําทางวิชาการจากองค์การอนามัยโลก โปรดไป ที่นี่
• กฎอนามัยระหว่างประเทศ สามารถดูได้ ที่นี่
• สายด่วนกรมควบคุมโรคคือ 1422 (สําหรับโทรภายในประเทศ)
• พระราชบัญญัติโรคติดต่อ (ปรับปรุงในปี พ.ศ. 2558) สามารถเข้าถึงได้ ที่นี่
• สําหรับการติดตามจํานวนผู้ป่วยโควิด 19 ทั่วโลกอย่างครอบคลุม ให้ไปที่ Centre for Systems Science and Engineering (CSSE)
จากมหาวิทยาลัย Johns Hopkins มีเอกสารเป็น ภาษาอังกฤษ และ ภาษาไทย
• งานวิจัยระดับโลกต่างๆ ที่เกี่ยวกับโควิด 19
• The Global Health Network – Coronavirus Outbreak Knowledge Hub (เครือข่ายสุขภาพระดับโลก – ศูนย์ข้อมูลเรื่องการระบาด
ของไวรัสโคโรนา) เป็นพื้นที่ในเว็บไซต์ของ The Global Health Network ที่ทําหน้าที่เป็นศูนย์กลางข้อมูลและคําแนะนําเกี่ยวกับโควิด
19 (หมายเหตุ: องค์การอนามัยโลกไม่รับผิดชอบต่อเนื้อหาในเว็บไซต์ภายนอกองค์การ)
สําหรับข้อมูลเพิ่มเติมหรือข้อซักถามเกี่ยวกับการรับมือขององค์การอนามัยโลกประจําประเทศไทยต่อการระบาดของเชื้อ โควิด 19
หรือเกี่ยวกับภาพรวมของการทํางานของเรา โปรดติดต่อ sethawebmaster@who.int หรือเยี่ยมชม www.who.int/Thailand และ
ติดตามเราได้ที่ทวิตเตอร์ และ เฟซบุ๊ก
