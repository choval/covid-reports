Istituto Superiore di Sanità

Rapporto ISS COVID-19 • n. 1/2020

INDICAZIONI AD INTERIM
PER L’EFFETTUAZIONE DELL’ISOLAMENTO
E DELLA ASSISTENZA SANITARIA DOMICILIARE
NELL’ATTUALE CONTESTO COVID-19
Gruppo di Lavoro ISS Prevenzione e Controllo delle Infezioni

aggiornato al 7 marzo 2020

1

INDICAZIONI AD INTERIM
PER L’EFFETTUAZIONE DELL’ISOLAMENTO
E DELLA ASSISTENZA SANITARIA DOMICILIARE
NELL’ATTUALE CONTESTO COVID-19
aggiornato al 7 marzo 2020

Gruppo di Lavoro ISS
Prevenzione e Controllo delle Infezioni
Fortunato “Paolo” D’Ancona, Istituto Superiore di Sanità, Roma
Antonella Agodi, Università di Catania, Catania
Luigi Bertinato, Istituto Superiore di Sanità, Roma
Paolo Durando, Università di Genova, Genova
Ottavio Nicastro, Regione Emilia-Romagna, Bologna
Maria Mongardi, Regione Emilia-Romagna, Bologna
Angelo Pan, ASST Cremona, Cremona
Annalisa Pantosti, Istituto Superiore di Sanità, Roma
Nicola Petrosillo, Istituto Nazionale per le Malattie Infettive
Gaetano Privitera, Università di Pisa, Pisa
con la collaborazione di Benedetta Allegranzi, Organizzazione Mondiale della Sanità

Citare questo documento come segue:
Gruppo di lavoro ISS Prevenzione e controllo delle Infezioni. Indicazioni ad interim per l’effettuazione
dell’isolamento e della assistenza sanitaria domiciliare nell’attuale contesto COVID-19. Versione del 7
marzo 2020. Roma: Istituto Superiore di Sanità; 2020 (Rapporto ISS COVID-19, n.1/ 2020)
© Istituto Superiore di Sanità 2020
viale Regina Elena, 299 –00161 Roma

1

Indice
Acronimi ........................................................................................................................................ 3
Introduzione .............................................................................................................................. 4
Assistenza sanitaria del soggetto isolato a domicilio ................................................................ 4
I compiti dell’operatore di sanità pubblica ........................................................................... 4
Comportamento del soggetto per garantire un effettivo isolamento ...................................... 5
Misure di prevenzione da adottare in isolamento domiciliare e la assistenza al soggetto in
isolamento............................................................................................................................. 5
Automonitoraggio delle condizioni di salute ........................................................................ 6
Pratiche raccomandate per l’assistenza sanitaria delle persone in isolamento da parte di
operatori sanitari: ..................................................................................................................... 6
Sostegno sociale dei soggetti in isolamento al domicilio (quarantena e assistenza sanitaria
domiciliare) ............................................................................................................................... 7
Glossario ........................................................................................................................................ 8
Contatto Stretto .................................................................................................................... 8
Paziente Guarito .................................................................................................................... 8

2

Acronimi
ILI:

Influenza-Like Illness (Sindromi Simil-influenzale)

MMG: Medico di Medicina Generale
PdLS: Pediatra di Libera Scelta

3

Introduzione
L’isolamento fiduciario di casi di COVID-19 e di contatti è una misura di salute pubblica molto importante
che viene effettuata per evitare l’insorgenza di ulteriori casi secondari dovuti a trasmissione del virus SARSCoV-2 e per evitare di sovraccaricare il sistema ospedaliero. Le tipologie di soggetti che devono essere
messi isolamento domiciliare per 14 giorni e sono monitorati al domicilio (o in struttura dedicata in caso di
domicilio inadeguato) sono:
1. Contatti stretti di caso (v. definizione C.M. 6360 del 27/2)
• Contatti asintomatici, (a cui non è necessario effettuare il test): isolamento fino a 14 giorni
dall’ultimo contatto con il caso (quarantena);
• Contatti paucisintomatici (ILI) a cui va eseguito il test; in caso di risultato positivo: isolamento
fino a negativizzazione del test e scomparsa dei sintomi;
• Contatti paucisintomatici (ILI) a cui va eseguito il test; in caso di risultato negativo: isolamento
fino a 14 giorni dall’ultimo contatto con il caso.
2. Pazienti che vengono dimessi dall’ospedale clinicamente guariti, ancora COVID-19 positivi.
Tale guida è indirizzata alla gestione dei soggetti affetti da COVID-19 che necessitano quindi
l’implementazione di misure precauzionali atte a evitare la trasmissione del virus ad altre persone.

Assistenza sanitaria del soggetto isolato a domicilio
I compiti dell’operatore di sanità pubblica
L'operatore di sanità pubblica e i servizi di sanità pubblica territorialmente competenti, accertata la necessità
di avviare la sorveglianza sanitaria e l'isolamento fiduciario, avrà il compito di informare il medico di medicina
generale (MMG)/pediatra di libera scelta (PLS), del soggetto isolato a domicilio e in collaborazione e accordo
con questo, informano dettagliatamente l'interessato sulle misure da adottare, illustrandone, ove ve ne siano
le condizioni, con dimostrazione pratica le modalità e le finalità al fine di assicurare la massima adesione. È
compito dei servizi di sanità pubblica territorialmente competenti fornire le mascherine chirurgiche per i
soggetti in isolamento domiciliare.
L'operatore di sanità pubblica deve inoltre:
•
•

•

accertare l'assenza di febbre o altra sintomatologia del soggetto da porre in isolamento, nonché
degli altri eventuali conviventi;
informare la persona circa i sintomi, le caratteristiche di contagiosità, le modalità di trasmissione
della malattia, le misure da attuare per proteggere gli eventuali conviventi in caso di comparsa di
sintomi;
informare la persona circa la necessità di misurare la temperatura corporea due volte al giorno
(mattina e sera).

I compiti del MMG inoltre comprendono:
•
•
•
•

Contribuire ad informare l’interessato sulle misure da adottare nell’isolamento domiciliare insieme
all’operatore di sanità pubblica
Garantire l’invio delle segnalazioni al dipartimento di salute pubblica riguardanti l’insorgenza o
l’aggravamento dei sintomi da parte dei soggetti in isolamento domiciliare
Valutare la fondatezza dei sintomi segnalati anche attraverso la visita domiciliare se necessaria
Curare l’attivazione del sistema di emergenza
4

Comportamento del soggetto per garantire un effettivo isolamento
Misure di prevenzione da adottare in isolamento domiciliare e la assistenza al soggetto in
isolamento
-

-

-

-

-

-

-

La persona sottoposta ad isolamento domiciliare deve rimanere in una stanza dedicata e dotata di
buona ventilazione possibilmente servita da bagno dedicato, dormire da solo/a, e limitare al
massimo i movimenti in altri spazi della casa dove vi siano altre persone.
Se disponibile un solo bagno, dopo l’uso pulire con prodotti a base di cloro (candeggina) alla
concentrazione di 0,5 % di cloro attivo1 oppure con alcol 70%
È opportuno che il/i locali che ospitano il soggetto in isolamento domiciliare siano regolarmente
arieggiati per garantire un adeguato ricambio d’aria.
In presenza di altre persone, deve essere mantenuta una distanza di almeno un metro e deve
essere assolutamente evitato ogni contatto diretto (compresi strette di mano, baci e abbracci).
Deve essere evitato il contatto diretto anche con altre persone sottoposte ad isolamento
domiciliare. Un'eccezione può essere fatta per una madre che allatta. La madre dovrebbe
indossare una mascherina chirurgica ed eseguire un'igiene accurata delle mani prima di entrare in
stretto contatto con il bambino.
Evitare ogni possibile via di esposizione attraverso oggetti condivisi inclusi asciugamani, salviette
o lenzuola, piatti, bicchieri, posate, etc). Gli oggetti da cucina andranno lavati con attenzione con
normale sapone.
Vi è il divieto di spostamenti o viaggio e l’obbligo di rimanere raggiungibile per le attività di
sorveglianza.
Se il soggetto in isolamento è asintomatico, non può ricevere visite fino ad esaurimento dei 14
giorni di isolamento2. Se il paziente è sintomatico il divieto è comunque posto fino alla guarigione
clinica anche se sono passati 14 giorni dal contatto. di caso con conferma di laboratorio il divieto
continua sino alla guarigione (consulta glossario).
Se il soggetto in isolamento ha sintomi di infezione delle vie respiratorie quando si sposta dalla sua
camera deve usare la mascherina chirurgica, e praticare misure di igiene respiratoria: coprire naso
e bocca usando fazzoletti quando starnutisce o tossisce, tossire nel gomito; i fazzoletti dovrebbero
essere preferenzialmente di carta e dovrebbero essere eliminati in un doppio sacco impermeabile
posto in una pattumiera chiusa che non preveda contatto con le mani per la sua apertura (es.
apertura a pedale). Se i fazzoletti sono di stoffa, devono essere maneggiati con guanti e lavati in
lavatrice a 60-90° usando comune detersivo. Dopo l’uso del fazzoletto le mani devono essere
immediatamente lavate con acqua e sapone accuratamente per 40 secondi o frizionate con
prodotto idro-alcolico.
Le persone che assistono il soggetto, devono indossare mascherina chirurgica (quest’ultima non
dovrebbe essere toccata durante l’utilizzo e dovrebbe essere cambiata se umida o danneggiata).
Le mascherine non possono essere riutilizzate ma debbono essere eliminate in un doppio sacco
impermeabile posto in pattumiera chiusa con apertura a pedale.
I conviventi e le persone che forniscono assistenza devono evitare il contatto diretto con il soggetto
in isolamento il più possibile. Se l’assistenza prevede contatto con secrezioni respiratorie, feci o

1

I prodotti a base di cloro (ipoclorito di sodio) vengono venduti come candeggina (varechina) a una
concentrazione variabile. Se è al 5% di contenuto di cloro, la soluzione al 0,5% corrisponde a un litro di
candeggina e 9 litri di acqua. Se è al 10% corrisponde a un litro di candeggina e 20 litri di acqua.
2
DPCM 1/3/2020

5

-

-

-

urine è necessario l’utilizzo dei guanti che devono essere poi eliminati con cura in un doppio sacco
impermeabile in pattumiera chiusa con apertura a pedale, seguito dal lavaggio delle mani. I guanti
non possono essere riutilizzati.
Almeno una volta al giorno, o più, le superfici dei locali utilizzati dal soggetto in isolamento devono
essere pulite con prodotti detergenti e successivamente disinfettate con prodotti a base di cloro
(candeggina) alla concentrazione di 0,5 % di cloro attivo oppure con alcol 70%) con particolare
attenzione a tutte le superfici toccate di frequente. Chi effettua la pulizia deve indossare un camice
monouso (o un grembiule dedicato) e guanti monouso; se vengono usati guanti domestici in
gomma spessa riutilizzabili, questi devono essere disinfettati dopo l’uso (lavaggio con acqua e
detergente seguito con disinfezione di tutte le parti, con prodotti a base di cloro (candeggina) alla
concentrazione di 0,5 % di cloro attivo oppure con alcol 70%).
La persona che si occupa della rimozione della biancheria e degli effetti letterecci del soggetto in
isolamento deve indossare la mascherina chirurgica e i guanti. La biancheria deve essere collocata
in un sacco separato e gestita separatamente da quella del resto della famiglia o comunità e può
essere lavata in lavatrice a 60° per almeno trenta minuti o a tempi più brevi per temperature
superiori usando comune detersivo.
I rifiuti prodotti dal soggetto in isolamento o dall’assistenza a lui/lei prestata devono essere smaltiti
in un doppio sacchetto di plastica che verrà chiuso e disposto in pattumiera chiusa.
Sebbene al momento non esistano prove che dimostrino che animali come cani o gatti possano
essere una fonte di infezione per l’uomo, a scopo puramente precauzionale, si suggerisce alle
persone contagiate da SARS-CoV-2 di limitare il contatto con gli animali, analogamente a quanto
si fa con le altre persone del nucleo familiare, evitando, ad esempio baci o condivisione del cibo

Automonitoraggio delle condizioni di salute
-

-

Il soggetto in autonomia deve rilevare ed annotare quotidianamente la propria temperatura
corporea due volte al giorno e al bisogno, annotando anche la sede corporea di rilevazione.
Il soggetto deve segnalare al proprio MMG/PdLS e all’operatore di sanità pubblica l’insorgenza di
nuovi sintomi o di cambiamenti significativi dei sintomi preesistenti. In caso di aggravamento dei
sintomi deve indossare la mascherina chirurgica e allontanarsi dai conviventi rimanendo nella
propria stanza con la porta chiusa, in attesa del trasferimento in ospedale qualora sia necessario.
In caso di insorgenza di difficoltà respiratorie il soggetto deve rivolgersi al 112/118, informando, se
possibile, il proprio MMG.

Il monitoraggio quotidiano delle condizioni di salute di questi soggetti in isolamento a domicilio è in
carico all’operatore di sanità pubblica, in collaborazione con MMG/PdLS
I servizi di sanità pubblica territorialmente competenti devono comunque garantire un numero di
telefono a disposizione del monitoraggio dei soggetti in isolamento domiciliare per ridurre i tempi di
risposta e facilitare l’attivazione dei MMG

Pratiche raccomandate per l’assistenza sanitaria delle persone in
isolamento da parte di operatori sanitari:
-

Gli operatori sanitari che prestano cure dirette al soggetto in isolamento (esempio: esame fisico)
devono indossare camice monouso, mascherina chirurgica, protezione oculare e guanti, e dopo
l’eliminazione delle protezioni, effettuare accurata igiene delle mani con soluzione idroalcolica o
con acqua e sapone se non disponibile o se le mani sono visibilmente sporche.
6

-

Mascherine e guanti non possono essere riutilizzati.
Le indicazioni riguardo la igienizzazione delle superfici, la biancheria e i rifiuti sono gli stessi riportati
per l’assistenza ai casi.

Si sottolinea l’opportunità di adeguata formazione degli operatori sanitari e, nel caso si rendesse necessaria
l’effettuazione di manovre invasive, si raccomanda l’esecuzione delle stesse da parte di specifiche squadre
adeguatamente addestrate.
Si suggerisce anche, ove possibile, di effettuare, tramite le schede di incident reporting adottate dalle
organizzazioni sanitarie, la eventuale segnalazione di accadimenti correlati alla sicurezza dei pazienti (ad
es. difformità rispetto alle appropriate indicazioni delle istituzioni ministeriali/regionali e alle relative
procedure aziendali), al fine di promuovere azioni correttive e di miglioramento.

Sostegno sociale dei soggetti in isolamento al domicilio (quarantena
e assistenza sanitaria domiciliare)
L’isolamento al domicilio necessita di misure di sostegno sociale per il corretto svolgimento della
quarantena. Essa deve essere realizzata attraverso la collaborazione dei servizi di sanità pubblica
territorialmente competenti, i servizi sociali delle amministrazioni comunali, le associazioni di volontariato
del territorio.
Di seguito le funzioni che devono essere garantire:
1.
2.
3.
4.
5.
6.

Verifica delle condizioni abitative e consegna dei DPI
Verifica che il paziente rispetti le disposizioni di isolamento
Numero dedicato del servizio di sanità pubblica territorialmente competente
collegamento con il MMG
Supporto per le necessità della vita quotidiana per le persone sole e prive di caregiver
(sostegno della rete familiare e di vicinato)
Punto di riferimento chiaro per il bisogno sociale in grado di attivare le risposte incluso il
supporto psicologico alla popolazione

7

Glossario
Contatto Stretto
Il contatto stretto di un caso possibile o confermato è definito (Circolare del Ministero della
Salute 0006360-27/02/2020) come:
•
•
•
•
•

•

•

•

una persona che vive nella stessa casa di un caso di COVID-19;
una persona che ha avuto un contatto fisico diretto con un caso di COVID-19 (per
esempio la stretta di mano);
una persona che ha avuto un contatto diretto non protetto con le secrezioni di un caso
di COVID-19 (ad esempio toccare a mani nude fazzoletti di carta usati);
una persona che ha avuto un contatto diretto (faccia a faccia) con un caso di COVID-19,
a distanza minore di 2 metri e di durata maggiore a 15 minuti;
una persona che si è trovata in un ambiente chiuso (ad esempio aula, sala riunioni, sala
d'attesa dell'ospedale) con un caso di COVID-19 per almeno 15 minuti, a distanza minore
di 2 metri;
un operatore sanitario od altra persona che fornisce assistenza diretta ad un caso di
COVID-19 oppure personale di laboratorio addetto alla manipolazione di campioni di un
caso di COVID-19 senza l’impiego dei DPI raccomandati o mediante l’utilizzo di DPI non
idonei;
una persona che abbia viaggiato seduta in aereo nei due posti adiacenti, in qualsiasi
direzione, di un caso di COVID-19, i compagni di viaggio o le persone addette
all’assistenza e i membri dell’equipaggio addetti alla sezione dell’aereo dove il caso
indice era seduto (qualora il caso indice abbia una sintomatologia grave od abbia
effettuato spostamenti all’interno dell’aereo, determinando una maggiore esposizione
dei passeggeri, considerare come contatti stretti tutti i passeggeri seduti nella stessa
sezione dell’aereo o in tutto l’aereo).
Sono da considerarsi rilevanti a fine epidemiologico i contatti avvenuti entro un periodo
di 14 giorni prima dell'insorgenza della malattia nel caso in esame.

Paziente Guarito
Si definisce (C. MdS. 6607-29/02/2020) clinicamente guarito da COVID-19 un paziente che, dopo
aver presentato manifestazioni cliniche (febbre, rinite, tosse, mal di gola, eventualmente
dispnea e, nei casi più gravi, polmonite con insufficienza respiratoria) associate all’infezione
virologicamente documentata da SARS-CoV-2, diventa asintomatico per risoluzione della
sintomatologia clinica presentata. Il soggetto clinicamente guarito può risultare ancora positivo
al test per la ricerca di SARS-CoV-2. Il paziente guarito è colui il quale risolve i sintomi
dell’infezione da COVID-19 e che risulta negativo in due test consecutivi, effettuati a distanza di
24 ore uno dall’altro, per la ricerca di SARS-CoV-2.

8

