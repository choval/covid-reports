3
l’altro le amministrazioni in indirizzo, nell’esercizio dei poteri datoriali, sono invitate a potenziare il
ricorso al lavoro agile, individuando modalità semplificate e temporanee di accesso alla misura con
riferimento al personale complessivamente inteso, senza distinzione di categoria di inquadramento e
di tipologia di rapporto di lavoro.
Anche nel decreto del Presidente del Consiglio dei ministri del 1° marzo 2020 concernente ulteriori
disposizioni attuative del decreto-legge 23 febbraio 2020, n. 6, recante misure urgenti in materia di
contenimento e gestione dell'emergenza epidemiologica da COVID-19, all’articolo 4, comma 1, lettera
a) sono state introdotte ulteriori misure di incentivazione del lavoro agile.
Da ultimo, allo scopo di agevolare l’applicazione del lavoro agile quale ulteriore misura per
contrastare e contenere l’imprevedibile emergenza epidemiologica, nel citato decreto-legge 2 marzo
2020, n. 9 sono previste misure normative volte a garantire, mediante Consip S.p.A., l’acquisizione
delle dotazioni informatiche necessarie alle pubbliche amministrazioni al fine di poter adottare le
misure di lavoro agile per il proprio personale.
3. Misure di incentivazione
Tra le misure e gli strumenti, anche informatici, a cui le pubbliche amministrazioni, nell’esercizio
dei poteri datoriali e della propria autonomia organizzativa, possono ricorrere per incentivare l’utilizzo
di modalità flessibili di svolgimento a distanza della prestazione lavorativa, si evidenzia l’importanza:
- del ricorso, in via prioritaria, al lavoro agile come forma più evoluta anche di flessibilità di
svolgimento della prestazione lavorativa, in un’ottica di progressivo superamento del
telelavoro;
- dell’utilizzo di soluzioni “cloud” per agevolare l’accesso condiviso a dati, informazioni e
documenti;
- del ricorso a strumenti per la partecipazione da remoto a riunioni e incontri di lavoro (sistemi
di videoconferenza e call conference);
- del ricorso alle modalità flessibili di svolgimento della prestazione lavorativa anche nei casi in
cui il dipendente si renda disponibile ad utilizzare propri dispositivi, a fronte dell’indisponibilità
o insufficienza di dotazione informatica da parte dell’amministrazione, garantendo adeguati
livelli di sicurezza e protezione della rete secondo le esigenze e le modalità definite dalle singole
pubbliche amministrazioni;
- dell’attivazione di un sistema bilanciato di reportistica interna ai fini dell’ottimizzazione della
produttività anche in un’ottica di progressiva integrazione con il sistema di misurazione e
valutazione della performance.
4. Monitoraggio
Come indicato nella richiamata direttiva n. 3 del 2017, le amministrazioni sono tenute ad adottare
tutte le iniziative necessarie all’attuazione delle misure in argomento, anche avvalendosi della
collaborazione dei Comitati unici di garanzia per le pari opportunità, per la valorizzazione del
benessere di chi lavora e contro le discriminazioni (CUG) e degli Organismo indipendente di
valutazione della performance (OIV) secondo le rispettive competenze.
In particolare, le amministrazioni curano e implementano il sistema di monitoraggio previsto nella
richiamata direttiva per una valutazione complessiva dei risultati conseguiti in termini di obiettivi
raggiunti nel periodo considerato e/o la misurazione della produttività delle attività svolte dai
dipendenti.
E’ importante ricordare che nella stessa direttiva si precisa che le amministrazioni, tramite apposito
atto di ricognizione interna, individuano le attività che non sono compatibili con le innovative modalità
spazio-temporali di svolgimento della prestazione lavorativa, tenendo sempre presente l’obiettivo di
garantire, a regime, ad almeno il 10 per cento del proprio personale, ove lo richieda, la possibilità di
avvalersi di tali modalità.
Considerato il tempo trascorso dall’entrata in vigore della legge n. 124 del 2015 è auspicabile che,
in esito al monitoraggio, le amministrazioni, nell’esercizio dei poteri datoriali e della propria autonomia
