Prodotto dall’Istituto Superiore di Sanità, Roma
2020
Epidemia COVID-19
Aggiornamento nazionale
12 marzo 2020 – ore 16:00
2
Epidemia COVID-19
Aggiornamento nazionale
12 marzo 2020 – ore 16:00
Nota di lettura: Questo bollettino è prodotto dall’Istituto Superiore di Sanità (ISS) ed integra dati
microbiologici ed epidemiologici forniti dalle Regioni e dal Laboratorio Nazionale di Riferimento per
SARS-CoV-2 dell’ISS. I dati vengono raccolti attraverso una piattaforma web dedicata ed include tutti
i casi di COVID-19 diagnosticati dai laboratori di riferimento regionali. I dati vengono aggiornati
giornalmente da ciascuna Regione anche se alcune informazioni possono richiedere qualche giorno per
il loro inserimento. Per questo motivo, potrebbe non esserci una completa concordanza con quanto
riportato attraverso il flusso informativo della Protezione Civile e del Ministero della Salute che
riportano dati aggregati.
I dati raccolti sono in continua fase di consolidamento e, come prevedibile in una situazione
emergenziale, alcune informazioni sono incomplete. In particolare, si segnala, soprattutto nelle
Regioni in cui si sta verificando una trasmissione locale sostenuta del virus, la possibilità di un ritardo
di alcuni giorni tra il momento della esecuzione del tampone per la diagnosi e la segnalazione sulla
piattaforma dedicata. Pertanto, la diminuzione dei casi che si osserva negli ultimi due giorni (Figura
1), deve essere interpretata come un ritardo di notifica e non come descrittiva dell’andamento
dell’epidemia.
Il bollettino descrive, con grafici, mappe e tabelle la diffusione, nel tempo e nello spazio,
dell’epidemia di COVID-19 in Italia. Fornisce, inoltre, una descrizione delle caratteristiche delle
persone affette.
La situazione nazionale
 Alle ore 16 del 12 marzo 2020, complessivamente sono stati riportati sulla piattaforma
13.882 casi di COVID-19 diagnosticati dai laboratori di riferimento regionale come positivi
per SARS-CoV–2 (5.540 casi in più rispetto al precedente bollettino riferito al 9 marzo 2020),
di cui 1.957 su 1.983 campioni processati confermati dal laboratorio nazionale di riferimento
(ISS). Sono stati notificati 803 decessi (446 decessi in più rispetto al precedente bollettino).
 La Figura 1 mostra l’andamento dei casi diagnosticati per data di prelievo/diagnosi
(disponibile per 13.323/13.882 casi). Si conferma un andamento in crescita delle nuove
diagnosi dal 20 febbraio al 9 marzo 2020. Va sottolineato che questo dato può comunque
risentire di modifiche nelle politiche di offerta del test. Infatti, in accordo con la Circolare
Ministeriale 0005889 del 25 febbraio 2020, il test dovrebbe essere effettuato ai casi sospetti
di COVID-19, come da definizione di caso diramata dal Ministero della Salute, e ai casi
sintomatici di ILI (Influenza-Like Illness, Sindrome Simil-Influenzale) e SARI (Severe Acute
Respiratory Infections, Infezione Respiratoria Acuta Grave), ma non più a contatti
asintomatici.
 La data di inizio sintomi è al momento disponibile solo in 8.331 dei 13.882 casi. Questo può
essere dovuto al fatto che una parte dei casi diagnosticati non ha ancora sviluppato sintomi
e/o dal mancato consolidamento del dato stesso. La Figura 2, mostra la distribuzione dei
casi per data inizio dei sintomi, che evidenzia come i primi casi sintomatici risalgano alla
fine di gennaio, con un andamento in crescita del numero di casi fino al 2 marzo 2020.
3
 Il tempo mediano trascorso tra la data di insorgenza dei sintomi e la data di diagnosi è di 3
giorni per il periodo 20-27 febbraio (calcolato su 897 casi) e di 5 giorni per il periodo 28
febbraio-12 marzo (calcolato su 7.211 casi).
Figura 1 – Casi di COVID-19 diagnosticati dai laboratori di riferimento regionale,
per data prelievo/diagnosi (N=13.323).
Nota I dati più recenti devono essere considerati provvisori (vedere soprattutto riquadro grigio)
FIGURA 2 – CASI DI COVID-19 DIAGNOSTICATI DAI LABORATORI DI RIFERIMENTO REGIONALE, PER
DATA INIZIO SINTOMI (N=8.331).
Nota i dati più recenti devono essere considerati provvisori sia per il ritardo di notifica dei casi più recenti sia perché
casi non ancora diagnosticati riporteranno in parte la data di inizio sintomi nei giorni del riquadro grigio.
4
 Complessivamente, 8.087 casi sono di sesso maschile (60.4%).
 L’età mediana è di 64 anni (Range 0-100).
 La Tabella 1 mostra la distribuzione dei casi e dei decessi segnalati per sesso e
fasce di età decennali. L’informazione sul sesso è nota per 13.878/13.882 casi.
La differenza nel numero di casi segnalato per sesso aumenta progressivamente
in favore di soggetti di sesso maschile fino alla fascia di età ≥70-79. Nella fascia
di età ≥ 90 anni il numero di casi di sesso femminile supera quello dei casi di
sesso maschile probabilmente per la struttura demografica della popolazione.
 La letalità, riportata in Tabella 1 complessivamente e per sesso, evidenzia un
aumento della letalità con l’aumento della fascia di età. Si osserva inoltre una
letalità più elevata nei soggetti di sesso maschile in quasi tutte le fasce di età.
Prodotto dall’Istituto Superiore di Sanità, Roma
TABELLA 1 - DISTRIBUZIONE DEI CASI DIAGNOSTICATI DAI LABORATORI DI RIFERIMENTO REGIONALE (N=13.882) E DEI DECESSI SEGNALATI (N=803) PER FASCIA DI
ETÀ E SESSO
Classe di
Età
Soggetti di sesso maschile (N=8.087) Soggetti di sesso femminile (N=5.308) Casi totali (N=13.882)
N. Casi
%
Casi
per
sesso
N. Deceduti
%
Deceduti
per
sesso
% Letalità
N.
Casi
%
Casi
per
sesso
N.
Deceduti
%
Deceduti
per
sesso
%
Letalità
N. Casi
%
Casi
per
classe
di età
N.
Deceduti
%
Deceduti
per
classe di
età
%
Letalità
0-9 36 57,1 0 0 0 27 42,9 0 0 0 63 0,5 0 0 0
10-19 60 51,3 0 0 0 57 48,7 0 0 0 118 0,9 0 0,0 0
20-29 214 44,0 0 0 0 272 56,0 0 0 0 511 3,7 0 0,0 0
30-39 423 54,5 1 100 0,2 353 45,5 0 0 0 819 5,9 1 0,1 0,1
40-49 735 50,6 0 0,0 0,0 717 49,4 1 100 0,1 1523 11,0 1 0,1 0,1
50-59 1.359 56,8 10 71,4 0,7 1033 43,2 4 28,6 0,4 2480 17,9 14 1,7 0,6
60-69 1.611 68,4 53 81,5 3,3 744 31,6 12 18,5 1,6 2421 17,4 65 8,1 2,7
70-79 1.916 68,4 216 79,1 11,3 886 31,6 57 20,9 6,4 2849 20,5 274 34,1 9,6
80-89 1.306 62,2 252 71,0 19,3 794 37,8 103 29,0 13,0 2138 15,4 355 44,2 16,6
≥90 155 40,3 40 53,3 25,8 230 59,7 35 46,7 15,2 395 2,8 75 9,3 19,0
non nota 272 58,2 10 66,7 3,7 195 41,8 5 33,3 2,6 565 4,1 18 2,2 3,2
Totale 8087 582 7,2 5.308 217 4,1 13.882 803 5,8
Prodotto dall’Istituto Superiore di Sanità, Roma
 L’indagine epidemiologica suggerisce che la trasmissione dell’infezione sia
avvenuta in Italia per tutti i casi, ad eccezione dei primi tre casi segnalati dalla
regione Lazio che si sono verosimilmente infettati in Cina.
 Lo stato clinico dei pazienti non è ancora classificato in tutte le Regioni/PPAA
in modo standardizzato secondo le modalità previste dalla sorveglianza COVID-
19, ma si sta procedendo alla raccolta di tale informazione. Attualmente lo
stato clinico è disponibile solo per 4.535 casi, di cui 388 (9%) asintomatici, 272
(6%) pauci-sintomatici, 722 (16%) con sintomi per cui non viene specificato il
livello di gravità, 1.923 (43%) con sintomi lievi, 949 (21%) con sintomi severi tali
da richiedere ospedalizzazione, 241 (5%) con quadro clinico di gravità critica
che richiede ricovero in Terapia Intensiva.
 La degenza in reparto di ricovero è riportata per 1.755 casi (12.6% dei casi
totali); di questi 249 (14%) risultano ricoverati in terapia intensiva (età mediana
66 anni (0-18 anni: 0%; 19-50 anni: 11,9%; 51-70 anni: 51,2%; >70 anni: 36,9%).
Anche questo dato non è ancora classificato in tutte le Regioni/PPAA in modo
standardizzato secondo le modalità previste dalla sorveglianza COVID-19, ma si
sta procedendo alla raccolta di tale informazione. Pertanto i dati sullo stato
clinico e sul reparto di degenza sono particolarmente soggetti a modifiche
dovute al loro progressivo consolidamento.
 La Figura 3 mostra i dati cumulativi, riportati dal Ministero della Salute e dalla
Protezione Civile al 12 marzo 2020, sulla condizione di ricovero e isolamento e
sugli esiti dei casi di COVID-19 diagnosticati dai laboratori di riferimento
regionale.
FIGURA 3 – NUMERO DI CASI CUMULATIVO DI COVID-19 DIAGNOSTICATI DAI LABORATORI DI
RIFERIMENTO REGIONALE, PER STATO DI RICOVERO/ISOLAMENTO ED ESITO (N=12.839)
FONTE DATI MINISTERO DELLA SALUTE E PROTEZIONE CIVILE
7
 La Figura 4 e la Tabella 2 mostrano l’incidenza e la distribuzione dei casi segnalati
per Regione/PA. Al 12 marzo 2020, 101/107 province italiane in tutte le
Regioni/PPAA hanno segnalato almeno un caso di COVID-19. I casi si concentrano
soprattutto nel nord Italia, in particolare in Lombardia, Emilia-Romagna e Veneto,
tuttavia altre 8 Regioni/PPAA hanno riportato oltre 100 casi di infezione, con
numeri più elevati nelle Marche e in Piemonte. Nella maggior parte delle altre
Regioni, i casi sono sporadici o riconducibili a catene di trasmissione molto
limitate. La situazione, tuttavia, è in continua evoluzione.
 La Figura 5 confronta i dati di incidenza cumulativa per provincia di
domicilio/residenza, raccolti dall’ISS e dal Ministero della Salute/Protezione Civile
(dati aggregati). Si può osservare che, sebbene l’incidenza con i dati raccolti dal
Ministero della Salute/Protezione civile sia leggermente più elevata, le due mappe
mostrano quadri sovrapponibili relativamente alle aree di diffusione.
Fattori di rischio
 Ad eccezione dei primi tre casi con storia di viaggio in Cina, nessun caso
notificato ha riportato una storia di viaggio in paesi con trasmissione sostenuta
da SARS-CoV-2 durante il periodo di incubazione di 14 gg.
 Sono stati diagnosticati 1.116 casi tra operatori sanitari. Sebbene tale dato
indichi la professione e non le modalità di esposizione al patogeno, occorre
mantenere elevata l’attenzione sul rischio di trasmissione nosocomiale e porre
massima attenzione alle modalità di prevenzione e controllo delle infezioni.
 Attualmente non è possibile in tutte le Regioni ricostruire per tutti i pazienti la
catena di trasmissione dell’infezione. La maggior parte dei casi segnalati in
Italia riporta un collegamento epidemiologico con altri casi diagnosticati in
Lombardia, Emilia Romagna e Veneto, le zone più colpite dall’epidemia.
8
Tabella 2- DISTRIBUZIONE DEI CASI DIAGNOSTICATI DAI
LABORATORI DI RIFERIMENTO REGIONALE, per Regione/PPAA
di diagnosi (13.882 casi riportati al 12/3/2020)
Regioni N %
Lombardia 8725 63
Emilia-Romagna 1739 13
Veneto 1384 10
Marche 515 4
Piemonte 339 2
Liguria 183 1
Campania 166 1
Toscana 166 1
Lazio 120 1
Friuli-Venezia Giulia 110 1
Puglia 103 1
Bolzano 97 1
Trento 74 1
Umbria 47 0
Sicilia 45 0
Abruzzo 20 0
Molise 16 0
Sardegna 15 0
Calabria 10 0
Valle d’Aosta 7 0
Basilicata 1 0
TOTALE 13.822 100
FIGURA 4 – INCIDENZA ( PER 100.000 ABITANTI) DEI CASI DI COVID-19
DIAGNOSTICATI DAI LABORATORI DI RIFERIMENTO REGIONALE, PER REGIONE/PPAA
DI DIAGNOSI (13.882 casi riportati al 12/3/2020)
9
FIGURA 5 – INCIDENZA CUMULATIVA (PER 100.000 ABITANTI) DI COVID-19 PER PROVINCIA; CONFRONTO FONTE DATI ISTITUTO SUPERIORE DI SANITÀ (ISS) E MINISTERO DELLA SALUTE (MDS)
