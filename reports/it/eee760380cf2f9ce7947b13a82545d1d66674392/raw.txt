Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
Camera dei Deputati
Informativa urgente del Ministro della Salute Roberto Speranza sulle iniziative
per prevenire e contrastare la diffusione del nuovo coronavirus
PREMESSA
In via preliminare, prima di affrontare gli aspetti più specifici e peculiari della attuale
situazione epidemiologica, desidero assicurare che il Ministero della salute, con il
supporto delle Istituzioni, delle Organizzazioni e degli Enti nazionali ed internazionali
coinvolti, segue costantemente gli sviluppi della situazione venutasi a determinare con
la diffusione del coronavirus (2019-nCoV) e monitora con la massima attenzione la
possibile insorgenza sul territorio nazionale di patologie la cui sintomatologia possa
essere ricondotta al contagio originato dal predetto virus.
Caratteristiche del Coronavirus
I coronavirus sono dei virus a RNA presenti sia nel mondo animale che nell’uomo.
Sono una grande famiglia di virus respiratori che possono causare malattie che vanno
dal comune raffreddore alla sindrome respiratoria mediorientale MERS-CoV e alla
SARS.
Quattro sono i coronavirus umani noti sino ad ora (HCoV 229, OC43, NL63 e HKU1)
e provocano normalmente affezioni delle alte vie respiratorie.
Gli animali rappresentano invece un importante serbatoio per molti coronavirus. Alcuni
di questi ad esempio il coronavirus della SARS e quello che causa la cosiddetta
Sindrome respiratoria Medio-Orientale sono stati in grado di fare il salto di specie
dall’animale all’uomo: in questi casi il virus, il cui RNA subisce una mutazione, per la
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
precisione una delezione, si adatta rapidamente all’uomo cominciando ad essere
trasmesso da persona a persona.
L’attuale crisi è determinata da un nuovo coronavirus di origine animale che ha causato
41 casi di polmonite virale fra l’8 dicembre e il 2 gennaio nella città di Wuhan, in Cina.
Il virus, identificato e sequenziato in poco più di una settimana, è appunto un
coronavirus simile ma diverso da quello della SARS, col quale condividerebbe dal 70
all’80% del patrimonio genetico.
Situazione epidemiologica
Il 31 dicembre 2019 la Commissione Sanitaria Municipale di Wuhan (Cina) ha
segnalato all’Organizzazione Mondiale della Sanità (OMS) un cluster di casi di
polmonite ad eziologia ignota nella città di Wuhan, nella provincia cinese di Hubei, nel
sud della Cina. La maggior parte dei casi aveva un legame epidemiologico con il
mercato di Huanan Seafood, un mercato all'ingrosso di frutti di mare e animali vivi.
Dopo la prima segnalazione di questo cluster, altri casi di polmonite dovuti al nuovo
coronavirus sono stati riscontrati in viaggiatori che avevano soggiornato a Wuhan al
loro arrivo in Tailandia, Giappone e Corea del Sud, nonché in altre città cinesi. Questi
pazienti non avevano frequentato il mercato di animali vivi in cui era avvenuta
l’esposizione al virus per i primi casi. Ciò ha portato ad ipotizzare la possibilità di
trasmissione inter-umana dell’infezione attraverso contatti stretti, come avviene ad
esempio all’interno di un nucleo familiare o in ambito ospedaliero. Il periodo di
incubazione della malattia, secondo le stime correnti riprese da OMS (report del 27
gennaio) variano tra 2 e 10 giorni.
I sintomi più comuni consistono in febbre, tosse secca, mal di gola, difficoltà
respiratorie: gli esami radiologici del torace evidenziano lesioni infiltrative bilaterali
diffuse. Le informazioni attualmente disponibili suggeriscono che il virus possa causare
sia una forma lieve, simil-influenzale, che una forma più grave di malattia. Una forma
inizialmente lieve può progredire in una forma grave, soprattutto in persone con
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
condizioni cliniche croniche pre-esistenti, quali ipertensione, e altri problemi
cardiovascolari, diabete, patologie epatiche e altre patologie respiratorie; anche le
persone anziane sono più suscettibili alle forme gravi.
Il 9 gennaio 2020, il Center for Disease Control and Prevention-CDC cinese ha riferito
che è stato identificato un nuovo coronavirus (2019-nCoV) come agente causale ed è
stata resa pubblica la sequenza genomica. Il nuovo coronavirus è strettamente correlato
a quello della sindrome respiratoria acuta grave (SARS).
Secondo le informazioni diramate dall’Organizzazione Mondiale della Sanità il 29
gennaio scorso, i casi totali confermati sono 6.065, con 132 decessi. I casi si sono
manifestati in 30 province della Cina continentale (5.974),a Hong Kong (8), Macao (7),
Taiwan (8), Malesia (4), Nepal (1), Sri Lanka (1), Singapore (7), Tailandia (14),
Giappone (7), Cambogia (1), Corea del Sud (4), Vietnam (2), Australia (7), Francia (4),
Germania (4), Canada (3) e Stati Uniti d’America (5), Emirati Arabi Uniti (4). La
Commissione nazionale di sanità cinese alle ore 8.00 di questa mattina ha tuttavia
aggiornato il numero dei casi accertati, indicati in 7.711 nonché il numero dei sospetti
(oltre 9.239) e dei decessi correlati, indicato questa mattina in n. 170. Le autorità
sanitarie cinesi hanno confermato la trasmissione da persona a persona. I dati sono
aggiornati quotidianamente.
Misure di sanità pubblica implementate in Cina
L’OMS ha informato che la Cina inizialmente ha applicato le seguenti misure:
sono stati identificati e sottoposti a follow up i contatti stretti, inclusi gli operatori
sanitari;
 la Commissione Sanitaria Municipale di Wuhan ha effettuato una ricerca attiva
dei casi ed è stata completata l’indagine retrospettiva dell’attuale cluster di
pazienti;
 il mercato ittico all’ingrosso di Huanan è stato chiuso e sono state effettuate
misure di sanificazione ambientale e di disinfezione;
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
 sono state implementate attività di comunicazione del rischio per aumentare la
consapevolezza e l’adozione di misure di auto-protezione.
A partire dal 23 gennaio 2020, secondo quanto prontamente comunicato
dall’Ambasciata d’Italia in Cina, sono stati sospesi tutti i collegamenti aerei e ferroviari
da Wuhan e successivamente da altre città della provincia di Hubei (tra le quali
Hangwang, Huanggang ed Ezhou); è stato interrotto il funzionamento dei trasporti
pubblici e sono state chiuse anche le autostrade di accesso, i luoghi di ritrovo, quali
mercati, cinema, internet cafè, e siti culturali.
Sono state sospese le manifestazioni per il Capodanno e chiusi i siti oggetto di
assembramento (la Città Proibita) anche a Pechino.
Per ridurre ulteriormente gli spostamenti tra regioni della Cina, ma anche verso l’estero,
il Governo cinese ha bloccato negli ultimi giorni (la notizia risale al 24 gennaio) la
vendita di pacchetti turistici interni e internazionali da parte di tutte le agenzie di
viaggio.
I soggetti con temperatura elevata, o che abbiano avuto contatti stretti con malati, sono
isolati in quarantena e sotto osservazione medica. Gli ospedali della città hanno
preventivamente ampliato il numero dei posti letto disponibili: 800 in quelli pubblici e
altri 1.200 in diverse strutture sanitarie. I controlli sono anche mirati alla ricerca di
animali vivi trasportati illegalmente con autoveicoli. Per precauzione sono state chiuse
scuole e i templi buddisti hanno allontanato i fedeli. A tutti i cittadini è stato imposto
di indossare maschere protettive.
Il nuovo virus, pur essendo per il momento classificato come di tipo B quanto a
pericolosità (al pari di quelli della SARS, dell'AIDS e della Polio), viene gestito come
se fosse appartenente alla classe A (la stessa del colera e della peste).
Le autorità cinesi stanno adottando anche misure speciali mirate a garantire la cura dei
pazienti infettati, tra le quali la costruzione di un nuovo ospedale, che dovrebbe essere
pronto già nei primi giorni di febbraio. Le autorità hanno annunciato che ne verrà
costruito anche un altro, con un numero maggiore di posti letto, sempre in tempi molto
stretti.
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
Valutazione del rischio e raccomandazioni dell’OMS
Siamo in costante collegamento con l’Oms. Alla riunione della nostra task force del 27
gennaio scorso ha partecipato l’Assistant Director general Raniero Guerra che ha
dichiarato: “Tra i paesi occidentali l’Italia è la più fornita e la più attenta”.
Nei giorni scorsi il Dg Tedros è stato in Cina per valutare direttamente la situazione.
L’OMS sta monitorando attentamente la situazione ed è regolarmente in contatto con
le autorità nazionali cinesi e di altri Paesi asiatici per fornire il supporto necessario. È
stata predisposta una guida tecnica sul nuovo coronavirus, che è aggiornata quando
sono disponibili nuove informazioni.
Attualmente, sono ancora in corso le indagini per valutare la portata dell'epidemia.
L’OMS ha riunito il 22 e 23 gennaio scorsi il Comitato per le emergenze previsto dal
Regolamento Sanitario Internazionale per supportare il Direttore Generale nella
decisione circa la dichiarazione o meno di un’emergenza di sanità pubblica di interesse
internazionale. Dopo lunghe discussioni con punti di vista divergenti su tale decisione,
e tenendo conto delle significative misure messe in atto dalle autorità cinesi, il comitato
ha ritenuto di prevedere una nuova riunione entro circa dieci giorni e di fornire nel
frattempo indicazioni sulle azioni da mettere in atto. Tra esse, una missione di esperti
dell’OMS in Cina, per approfondire le conoscenze scientifiche ed epidemiologiche, e
indicazioni alle autorità cinesi per ulteriori iniziative o per rafforzare quelle già in atto.
Sono state poi fornite indicazioni a tutti gli altri Paesi, affinché siano preparate al
contenimento, anche con sorveglianza attiva, identificazione precoce, isolamento e
gestione dei casi, tracciamento dei contatti e prevenzione di ulteriore diffusione del
nuovo Coronavirus.
Nella giornata di ieri è stata annunciata una nuova riunione del Comitato alle ore 13 di
oggi 30 gennaio.
L’OMS ha pubblicato anche una serie di documenti contenenti procedure per la
segnalazione dei casi, per la loro gestione clinica, la protezione degli operatori, i test
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
di laboratorio, la gestione dei contatti e più in generale la sorveglianza della situazione
sul piano epidemiologico.
Nel report del 28 gennaio scorso l’OMS ha anche annunciato la creazione di una banca
dati globale sul 2019-nCoV dove i Paesi potranno inserire dati anonimizzati sui casi
clinici, per favorirne la condivisione ai fini di conoscenza e studio.
Valutazione del rischio e raccomandazioni del Centro Europeo per la
Prevenzione e il Controllo delle Malattie (ECDC)
Premesso che la valutazione del rischio è ancora in atto, l'ECDC, alla data del 26
gennaio 2020, ritiene che:
 il potenziale impatto dell’epidemia da 2019-nCoV è elevato;
 è probabile un'ulteriore diffusione globale;
 esiste attualmente una moderata probabilità di infezione per i viaggiatori
UE/EEA che visitano Wuhan;
 esiste un'elevata probabilità di importazione di casi in paesi con il maggior
volume di persone che viaggiano da e verso Wuhan (ovvero paesi in Asia);
 esiste una moderata probabilità di rilevare casi importati nei paesi UE/EEA;
 l'adesione ad adeguate pratiche di prevenzione e controllo delle infezioni, in
particolare nelle strutture sanitarie nei paesi UE/EEA con collegamenti diretti
con Wuhan, fa sì che la probabilità di insorgenza di casi secondari nell’UE/EEA
a partire da un caso identificato nell'UE è bassa.
L’ECDC, come comunicato in un documento del 28 gennaio scorso, valuta
che l’occorrenza di un singolo caso di trasmissione interumana locale, avvenuta in
Germania da una cittadina cinese - a sua volta infettata presumibilmente dai genitori
residenti ad Huwan - a un cittadino tedesco, non sia sufficiente a cambiare il livello di
rischio generale sopra descritto.
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
Iniziative poste in essere in Italia
Sebbene, come evidenziato, l’Organizzazione mondiale della sanità non abbia ad oggi
dichiarato quest’epidemia un’emergenza di sanità pubblica di rilevanza internazionale,
l’Italia ha immediatamente attivato significative misure di prevenzione. Secondo
quanto evidenziato dalla comunicazione della DG Sante di Bruxelles del 21 gennaio
2020, dei tre paesi europei (Italia, Inghilterra e Francia) che hanno voli diretti da
Wuhan, solo l’Italia ha implementato, prima della sospensione dei voli, controlli
aeroportuali per i cittadini provenienti dalla zona sede di focolaio.
E’ stato dunque riconosciuto a livello internazionale che il nostro paese, ispirandosi al
principio di precauzione, ha immediatamente pianificato ed implementato accurate
misure di controllo: misurazione della temperatura corporea, identificazione ed
isolamento dei malati, procedure per il rintraccio e la quarantena dei contatti stretti che,
unitamente ad un efficiente sistema di sorveglianza epidemiologico e microbiologico,
possano garantire il rapido contenimento di eventuali casi.
Più nel dettaglio ecco le iniziative.
 L’Italia aveva tre voli diretti verso Wuhan, ora sospesi, (sull’aeroporto di Roma
Fiumicino), e numerosi collegamenti con altre città della Cina e provenienze
anche non dirette. Attualmente, dopo la sospensione dei voli da Wuhan (3 a
settimana) sono schedulati 34 voli passeggeri settimanali dalla Cina su
Fiumicino e 25 su Malpensa.
 Come previsto dal Regolamento Sanitario Internazionale (2005) (RSI), presso i
due aeroporti è in vigore una procedura sanitaria, gestita dagli Uffici periferici
del Ministero della salute - Uffici di Sanità Marittima, Aerea e di Frontiera-
Servizi di Assistenza sanitaria ai naviganti (USMAF-SASN). Tali uffici sono
deputati ai controlli sanitari nei riguardi dei passeggeri e delle merci che
transitano attraverso i punti di ingresso transfrontalieri e a erogare l’assistenza
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
sanitaria al personale in navigazione marittima o imbarcato e al personale in
navigazione aerea.
La procedura adottata serve per verificare l’eventuale presenza a bordo degli
aeromobili provenienti dalla Cina di casi sospetti sintomatici ed il loro eventuale
trasferimento in bio-contenimento agli istituti specializzati.
 La procedura è stata implementata e resa più severa con il progredire della
situazione epidemiologica in Cina. Essa comprende la verifica dello stato di
salute durate il volo attraverso richiesta formale al comandante e rilascio della
Health declaration. E’ previsto il passaggio sotto scanner termografici con
sistemi di allerta ove la temperatura superi i 37 gradi installati presso un apposito
spazio denominato “canale sanitario”; la misura è stata estesa a tutti i voli
provenienti dalla Cina, e prevede - in alternativa, per voli senza segnalazione
preventiva di casi sospetti – la verifica della temperatura a bordo da parte del
nostro personale sanitario prima dello sbarco. Si segnala che il “canale sanitario”
è dotato anche di spazi per approfondimenti (visita) e sosta temporanea del caso
sospetto eventualmente identificato, fino al suo trasferimento presso un ospedale
specializzato.
Ove sia presente un caso sospetto a bordo, per i contatti stretti è attivata la
sorveglianza sanitaria, per l’eventuale attuazione della quarantena, e
dell’isolamento. La predetta procedura è attiva su tutti i voli provenienti dalla
Cina.
 Nei giorni precedenti al 23 gennaio era stata comunque rafforzata la sorveglianza
dei passeggeri dei voli diretti da Wuhan (e di ogni altro volo con segnalati casi
sospetti di 2019 nCoV) con verifica dello stato di salute durante il volo tramite
richiesta ufficiale al comandante dell’equipaggio e rilascio della “Health
declaration”.
 E’ stata diramata dall’Ente nazionale di assistenza al volo (ENAV), d’intesa con
l’Ente nazionale cper l’aviazione civile (ENAC) un’istruzione (“notam”) con la
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
quale si fa obbligo a tutti i voli privati provenienti dalla Cina di atterrare
esclusivamente sugli aeroporti sanitari di Fiumicino o di Malpensa.
 Al fine di consentire un eventuale recupero dei contatti per sottoporli ad
accertamenti vengono raccolte dal 23 gennaio, su tutti i voli sottoposti a controllo
(anche senza sospetti), schede con informazioni sui passeggeri, la loro
destinazione e i riferimenti che vengono acquisiti per tutto il tempo della
potenziale incubazione (14 giorni) agli atti dell’USMAF di Fiumicino. E’ in
corso un lavoro di ricostruzione dei movimenti dei passeggeri provenienti
dall’area a rischio nei giorni precedenti tale data anche in contatto con le autorità
sanitarie degli altri paesi interessati. Ai passeggeri sbarcanti viene anche fornito
un volantino trilingue (italiano, inglese, cinese) che indica le modalità per
contattare il Servizio sanitario italiano, attraverso il numero telefonico del
Ministero della Salute 1500. E’ attivo un monitoraggio dello stato di salute di
tali passeggeri attraverso contatti telefonici.
 Già il 10 gennaio, prima di conoscere l’agente eziologico dell’infezione, è stato
predisposto materiale informativo anche in cinese che è stato affisso negli
aeroporti per informare i viaggiatori internazionali. Il materiale è in costante
aggiornamento.
 È stata effettuata una ricognizione delle scorte di dispositivi di protezione
individuale (DPI) nei vari Punti d’Entrata (porti e aeroporti) ed è in corso una
ricognizione della disponibilità generale del Paese di questi dispositivi
 Vengono pubblicati regolarmente sul portale del Ministero della Salute gli
aggiornamenti inerenti all’evento.
 Sono state predisposte, pubblicate e vengono aggiornate regolarmente le
domande e risposte (FAQ) più frequenti relative all’evento epidemico.
 Il 22 gennaio 2020 presso l’Ufficio di Gabinetto del Ministero della salute è stata
istituita e si è contestualmente riunita la “task-force coronavirus”, composta da
rappresentanti del Ministero, dei Carabinieri dei Nuclei Antisofisticazione e
Sanità e dai rappresentanti dell’Istituto Superiore di Sanità, dell’AGENAS,
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
dell’Agenzia Italiana del Farmaco e dell’Istituto Nazionale Malattie Infettive
“Lazzaro Spallanzani” di Roma, dalla Protezione civile, da un rappresentante
delle Regioni, dagli Ordini dei medici e degli infermieri, delle società
aeroportuali SEA e ADR, dallo Stato Maggiore della Difesa – Ispettorato
generale della sanità militare.
Detta “task-force” è permanentemente operativa e si riunisce quotidianamente,
ed ha il compito di seguire in tempo reale l’evolversi della situazione determinata
dal coronavirus, supportando il Ministro nell’individuazione di ogni iniziativa
idonea a fronteggiare le eventuali criticità emerse. La task-force sta verificando
lo stato di approntamento di misure di preparazione idonee a fronteggiare un
ipotetico peggioramento della situazione epidemiologica in quanto a risorse
umane (anche attraverso collaborazione con personale di altre strutture, anche
militari), test di laboratorio e presidi sanitari, comunicazioni, e relative
procedure. Voglio ringraziare tutti i soggetti coinvolti per la prontezza e qualità
del lavoro prestato senza sosta fino ad oggi.
 Nel corso della prima riunione della “task-force”, tenuto conto che l’OMS sta
esaminando la problematica al fine di emanare omogenee linee guida o
raccomandazioni per fronteggiare la situazione sanitaria, si è convenuto di
diramare nel frattempo una articolata Circolare sul coronavirus (2019-nCoV),
alle Regioni e ad altre istituzioni, enti e organizzazioni professionali: “Polmonite
da nuovo coronavirus (2019 – nCoV) in Cina”, contenente indicazioni operative
sulla individuazione, notifica, sorveglianza, test di laboratorio, gestione dei casi
sospetti, predisposta dalla Direzione generale della prevenzione. Tale circolare
permette di attivare una sorveglianza mirata a livello nazionale ed individua
l’Istituto Superiore di sanità come laboratorio nazionale di riferimento.
Successivamente, il 27 gennaio, è stato inviato un aggiornamento relativo alla
definizione di “caso per la segnalazione” e alla diagnostica di laboratorio. Di
entrambe lascio una copia agli atti della Camera dei Deputati.
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
 La Federazione nazionale Ordini medici chirurghi e odontoiatri-FNOMCEO e la
Federazione nazionale Ordini delle professioni infermieristiche-FNOPI hanno
riferito di aver provveduto a diramare a tutti gli Ordini provinciali la Circolare
ministeriale del 22 gennaio 2020, mentre lo Stato Maggiore della Difesa ha
diramato la stessa ai propri servizi sanitari, per informare adeguatamente le Forze
Armate nazionali.
 Il Centro Nazionale Sangue e il Centro Nazionale Trapianti hanno diramato
circolari in cui forniscono istruzioni sulle misure di prevenzione della
trasmissione del nuovo coronavirus mediante trasfusione di emocomponenti
labili e di trapianti.
 In base agli obblighi internazionali, la Direzione generale della prevenzione
informa costantemente delle misure adottate a livello nazionale la Commissione
Europea e i paesi aderenti alla Global Health Security Initiative e partecipa alle
teleconferenze organizzate per armonizzare la risposta a livello internazionale.
Da quanto comunicato sinora, risulta che l’Italia sia uno dei Paesi che ha adottato
un approccio più protettivo, raccomandando sin dall’inizio dell’epidemia di
posticipare i viaggi non necessari, applicando immediatamente procedure di
controllo sui voli provenienti da Wuhan e da tutti gli aeroporti cinesi, attivando
il canale sanitario e gli screening in entrata agli aeroporti e prevedendo
immediatamente misure di prevenzione diffuse tramite i più moderni strumenti
telematici.
 Sono costanti i contatti con l’Ambasciata d’Italia a Pechino, l’Unità di crisi del
MAECI, la Commissione europea (anche a livello di scambio tra Ministro e
Commissario per la salute), l’European Center for Diseases Control,
l’Organizzazione mondiale della sanità, l’Organizzazione mondiale della sanità
animale, partecipando – ove previste – a teleconferenze o incontri organizzati da
tali organismi. Inoltre, nel pomeriggio di ieri ho incontrato l’Ambasciatore
cinese in Italia. Dopo aver espresso la nostra solidarietà e l’apprezzamento per
le severe misure adottate in Cina, ho soprattutto rappresentato la disponibilità del
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
Ministero della Salute a partecipare, attraverso le nostre istituzioni scientifiche,
e in primo luogo con l’Istituto Superiore di Sanità, agli sforzi già avviati per una
rapida realizzazione di strumenti diagnostici, terapeutici e di prevenzione
vaccinale dell’infezione da 2019-nCoV. Abbiamo concordato di assicurare un
costante collegamento affinché la numerosa comunità cinese in Italia, possa
essere tempestivamente messa a conoscenza delle ulteriori misure sanitarie che
l’Italia che dovessero essere eventualmente adottate e che possano interessarla.
 L’operato del Ministero della Salute è pienamente in linea con quanto
raccomandato in data 23 gennaio 2020 dall’OMS al termine della riunione del
Comitato per l’Emergenza, il quale – non ritenendo unanimemente vi fossero le
condizioni per dichiarare l’esistenza di una situazione di “emergenza sanitaria
di interesse internazionale” - ha fornito agli Stati membri dell’Organizzazione
alcune raccomandazioni relative alla necessità di essere preparati “al
contenimento, alla identificazione precoce, isolamento e gestione dei casi,
tracciatura dei contatti e prevenzione”, tutti aspetti che sono coperti dalle misure
già in atto o adottate medio tempore.
 In data 25 gennaio si è tenuta una riunione con i rappresentanti delle Regioni
volta al miglior coordinamento interistituzionale, e il successivo 28 gennaio ho
partecipato personalmente alla riunione della Commissione salute della
Conferenza delle Regioni e delle Province autonome sulla gestione delle attività
di prevenzione sul coronavirus (2019-nCoV), ritenendo – d’intesa con gli
assessori competenti - fondamentale su questa vicenda il massimo di
coordinamento tra istituzioni,
 E’ stato rafforzato il personale operativo per il numero di pubblica utilità del
Ministero della salute n. 1500, attivo 24 h. Esso opera sia da punto centralizzato
di raccolta delle segnalazioni di casi sospetti da parte dei cittadini, per il
successivo smistamento – ove necessario – alle strutture sanitarie delle Regioni,
che per fornire informazioni alla popolazione sul virus e sulle misure di
prevenzione da adottare. A tal fine sono state assunte iniziative per il
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
potenziamento del servizio con ulteriore personale che è stato sottoposto
preliminarmente a un programma di formazione. Lunedi scorso mi sono recato
in visita alla sala operativa del 1500 per constatarne personalmente la piena
operatività Nella sola giornata di ieri 28 gennaio, dalle ore 8 alle 22, il 1500 ha
gestito circa 700 telefonate, per un tempo medio di conversazione 6,30 minuti
(tempo massimo 30 minuti). In un caso si è provveduto, dopo un primo triage
telefonico, a trasferire la chiamata alle strutture sanitarie della regione di
provenienza della chiamata, per operare un accesso alle strutture sanitarie in
piena sicurezza per il paziente e per gli altri cittadini presenti presso le stesse.
Sta risultando molto importante la presenza, tra gli addetti alla risposta, dei
mediatori linguistici che hanno affrontato diverse telefonate effettuate in lingua
cinese, contribuendo ad eliminare la possibilità di fraintendimenti e migliorando
la conoscenza dei casi e della esposizione al rischio di contagio
 In data 25 gennaio 2020 ho adottato una ordinanza con la quale, oltre a
confermare le misure già in atto, ho disposto, per un periodo di 90 giorni, il
potenziamento (mediante incarichi di collaborazione coordinata e continuativa
in favore di 76 medici, 4 psicologi, 30 infermieri e 4 mediatori culturali) del
contingente di personale da impiegare nelle attività di risposta rapida al numero
di pubblica utilità 1500, per i controlli sanitari attivati presso gli USMAF-SASN
e per i servizi di competenza degli uffici centrali del ministero.
 Per quanto riguarda la nostra comunità a Wuhan, il Ministero della salute
collabora attivamente alla predisposizione delle procedure sanitarie relative alla
gestione dei cittadini italiani che il Ministero degli affari esteri sta provvedendo
a rimpatriare da tale area e alla loro successiva gestione del piano sanitario.
Conclusioni
Nel riservarmi ogni ulteriore e tempestiva comunicazione, nei prossimi giorni, sulla
evoluzione del quadro epidemiologico, sono convito che la attuale situazione potrà
Ufficio Stampa Ministero della Salute
Tel:06/59945289-5397 mail:ufficiostampa@sanita.it
Lungotevere Ripa,1- 00153 Roma
www.salute.gov.it
essere gestita al meglio attraverso una piena e fattiva collaborazione tra istituzioni
internazionali e, in ambito nazionale, tra il Ministero della salute, gli istituti scientifici
di riferimento nazionale, le Regioni e gli ordini professionali interessati.
Dobbiamo dunque perseverare ed intensificare la collaborazione tra Stati nazionali ed
organizzazioni internazionali, potenziando lo scambio di informazioni, a tutti i livelli
ed attuando, con rigore e tempestività, le migliori prassi ritenute idonee a limitare la
diffusione del virus. Sono in contatto costante con la Commissaria europea Stella
Kyriakides competente e con i colleghi dei Paesi europei per uno scambio costante di
informazioni, in attesa di una prossima occasione di confronto fra tutti i Paesi UE che
ho anche proposto alla Presidenza croata e alla stessa commissaria con lettera formale.
Analoghi sforzi devono essere posti in essere nel contesto nazionale con il supporto di
tutti i livelli istituzionali competenti.
In questo senso è fondamentale un dialogo costante e costruttivo tra Governo e
Parlamento quale segno visibile di unità nazionale: sarà, in particolare, necessario
informare adeguatamente ed in modo capillare gli operatori sanitari e la popolazione,
rispettare rigorosamente le misure precauzionali ed i protocolli già comunicati dal
Ministero della salute e prestare la massima vigilanza nella diagnosi di possibili eventi
critici.
Occorre, in definitiva, un approccio sistemico e multilivello, sia a livello nazionale che
internazionale, al quale il Ministero della salute ha da subito ispirato la propria azione
e che continuerà a seguire nel governo di questa emergenza sanitaria.
Sarò disponibile a fornire, anche in futuro, ogni aggiornamento sulla evoluzione della
situazione ritenuto utile.
