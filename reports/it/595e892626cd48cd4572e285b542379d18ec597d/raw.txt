Azitromicina nella terapia dei pazienti adulti con COVID-19
In considerazione dell’assenza di terapie di provata efficacia per COVID-19, si ritiene indispensabile fornire ai
clinici elementi utili ad orientare la prescrizione e a definire, per ciascun farmaco utilizzato, un rapporto fra i
benefici e i rischi sul singolo paziente.
Inquadramento
Azitromicina (compresse da 500mg o polvere per sospensione orale alla concentrazione di 200 mg/5ml) è un
antibiotico della famiglia dei macrolidi, autorizzato per il trattamento di infezioni delle alte e basse vie
respiratorie, infezioni odontostomatologiche, infezioni della cute e dei tessuti molli, uretriti non gonococciche,
ulcere molli.
Il dosaggio indicato è 500 mg al giorno per 3 giorni consecutivi.
Perché alcune
fonti indicano il
farmaco come
utile nella cura
di COVID-19?
Razionale
La proprietà antibatterica dei macrolidi deriva dalla loro interazione con il ribosoma
batterico e la conseguente inibizione della sintesi proteica.
Esistono prove che i macrolidi esercitino effetti benefici nei pazienti con malattie
polmonari infiammatorie oltre alla loro capacità di inibire la replicazione dei batteri
patogeni.
Studi in vitro e in vivo hanno dimostrato che i macrolidi mitigano l'infiammazione e
modulano il sistema immunitario; in particolare essi si sono mostrati in grado di causare
la downregulation delle molecole di adesione della superficie cellulare, ridurre la
produzione di citochine proinfiammatorie, stimolare la fagocitosi da parte dei macrofagi
alveolari e inibire l'attivazione e la mobilizzazione dei neutrofili. Il meccanismo con cui i
macrolidi esercitano questi effetti antinfiammatori e immunomodulatori non è ben noto.
Quali prove di
efficacia e
sicurezza
abbiamo a
disposizione?
Studi clinici
Un’analisi retrospettiva su 408 pazienti con batteriemia da pneumococco identificati nel
corso di 10 anni a partire dall’isolamento microbiologico ha evidenziato una riduzione
della mortalità ospedaliera nei pazienti in cui ad un beta lattamico è stato associato un
macrolide (non sono note via di somministrazione, dosaggio e durata del trattamento)
rispetto ai trattati senza macrolide. Gli autori evidenziano i numerosi limiti metodologici
del confronto e concludono sulla necessità di uno studio prospettico. Nessuna
conclusione può essere tratta rispetto al motivo di questa differenza; la possibilità che
esista un effetto che va al di là di quello antibatterico è una delle tante ipotesi
perseguibili.
In un RCT versus placebo, la claritromicina somministrata per via endovenosa per
3 giorni, in aggiunta alla restante terapia antibiotica, in 200 pazienti con polmonite e sepsi
associata al ventilatore meccanico ha ridotto il tempo di ventilazione meccanica, ma non
ha avuto alcun impatto sulla mortalità.
Un'analisi post hoc dei dati di uno RCT (LARMA trial) su 235 pazienti in ARDs con Acute
Lung Injury (ALI) ha permesso di osservare che i 47 pazienti che avevano assunto un
macrolide (non è noto per quale via, a quale dose e per quanto tempo) presentavano una
riduzione della mortalità a 3 mesi rispetto a coloro che assumevano altri antibiotici.
Anche in questo caso si tratta di dati preliminari associati ad un elevato numero di
confondenti che non consentono di trarre alcuna conclusione.
I macrolidi, a causa di possibili effetti antinfiammatori e forse antivirali, sono stati studiati
in pazienti con gravi infezioni respiratorie virali (RVI), ma con risultati incoerenti. In un
RCT in aperto di pazienti ospedalizzati con influenza (n=107), la terapia di associazione
precoce con claritromicina, naprossene e oseltamivir è stata associata alla riduzione della
mortalità e della durata del ricovero in ospedale rispetto alla monoterapia con
oseltamivir. D'altra parte, in uno studio osservazionale multicentrico (n=733), i macrolidi
non sono stati associati a una migliore sopravvivenza in pazienti in condizioni critiche con
influenza A (H1N1) pdm09. In un RCT, in cui 50 pazienti adulti ricoverati in ospedale
per una infezione da virus influenzale sono stati randomizzati a ricevere oseltamivir e
azitromicina o solo oseltamivir, entrambi per 5 giorni, le citochine pro-infiammatorie
sono diminuite più rapidamente nel gruppo oseltamivir-azitromicina, ma senza
alcuna differenza fra i due gruppi nella clearance virale.
In uno studio osservazionale retrospettivo condotto in Arabia Saudita su 349 pazienti con
MERS non si è osservata alcuna differenza in termini di mortalità a 90 giorni e di clearance
virale fra coloro che hanno assunto macrolidi durante il ricovero rispetto a coloro che non
li hanno assunti. Anche in questo caso i dati sono da considerare preliminari per i limiti
metodologici del tipo di studio.
Per quanto riguarda la COVID-19, l’unica evidenza attualmente disponibile riguarda i
risultati preliminari di un recentissimo studio, condotto in Francia su pazienti ricoverati
affetti da COVID-19 asintomatici, sintomatici con disturbi a carico delle alte vie
respiratorie o sintomatici con disturbi alle basse vie respiratorie con caratteristiche non
meglio precisate. Si tratta di uno studio a braccio singolo in cui a 20 pazienti è stata
somministrata idrossiclorochina in confronto a una coorte controllo costituita da 16
pazienti che non assumevano il farmaco.
In alcuni pazienti del gruppo che ha assunto idrossiclorochina, a giudizio clinico, è stata
aggiunta azitromicina (6/20 pazienti) per la prevenzione delle sovrainfezioni batteriche.
In tale analisi preliminare, gli autori hanno osservato una percentuale più elevata di
clearance virale (esito primario dello studio) nei pazienti che avevano assunto
azitromicina e idrossiclorochina rispetto a quelli trattati con la sola idrossiclorochina.
La forza e l’attendibilità del dato tuttavia vengono messe in discussione da importanti
criticità metodologiche: studio non randomizzato, bassa numerosità campionaria
complessiva (n=36), numero estremamente piccolo dei soggetti esposti ad azitromicina
(n=6), numero relativamente elevato - 6/26 - di persi al follow-up ).
Infine, un recentissimo report relativo ad un piccolo studio francese, ha mostrato che su
11 pazienti con COVID-19 ricoverati consecutivamente e trattati con idrossiclorochina più
azitromicina secondo lo stesso schema posologico usato da Gautret et al., uno è
deceduto, 2 sono stati trasferiti in terapia intensiva, in uno il trattamento è stato
interrotto per l’allungamento dell’intervallo QT. Dei 10 pazienti sopravvissuti, 8 erano
ancora positivi per SARS-CoV2 5-6 giorni dopo l’inizio del trattamento.
A fronte delle suddette incertezze in termini di beneficio, si ritiene utile sottolineare il
rischio potenziale del prolungamento dell'intervallo QT indotto dall'associazione dei due
farmaci (in particolare in presenza di fattori di rischio noti).
Per quali
pazienti è
eventualmente
raccomandabile?
Linee di indirizzo per l’uso terapeutico
La mancanza di un solido razionale e l’assenza di prove di efficacia nel trattamento di
pazienti COVID-19 non consente di raccomandare l’utilizzo dell’azitromicina, da sola o
associata ad altri farmaci con particolare riferimento all’idrossoclorochina, al di fuori di
eventuali sovrapposizioni batteriche.
L’uso dell’azitromicina per indicazioni diverse da quelle registrate può essere
considerato esclusivamente nell’ambito di studi clinici. Gli usi non previsti dalle
indicazioni autorizzate e non raccomandati, restano una responsabilità del prescrittore
e non sono a carico del SSN.
Quali sono i
maggiori rischi
in termini di
reazioni avverse
e interazioni
farmacologiche?
Avvertenze e principali interazioni (da scheda tecnica):
Le principali avvertenze riportate in scheda tecnica riguardano:
- Insufficienza epatica grave
- Prolungamento dell’intervallo QT
In particolare, nel valutare i rischi-benefici di azitromicina si dovrà tenere in
considerazione il rischio del prolungamento dell’intervallo QT, in pazienti:
 con prolungamento congenito o documentato dell’intervallo QT;
 in trattamento con altri principi attivi che prolungano l’intervallo QT, quali
antiaritmici della classe IA (chinidina e procainamide) e della classe III
(amiodarone e sotalolo), cisapride e terfenadina, farmaci antipsicotici come
pimozide, antidepressivi come citalopram, fluorochinoloni come moxifloxacina,
levofloxacina e clorochina e idrossiclorochina.
 con alterazioni degli elettroliti, specialmente nei casi di ipopotassiemia e
ipomagnesiemia;
 con bradicardia clinicamente rilevante, aritmia cardiaca o grave insufficienza
cardiaca.
La Società Italiana di Cardiologia ha prodotto un algoritmo rispetto alle interazioni dei
farmaci per COVID-19 e intervallo QT: https://www.sicardiologia.it/public/SIC-Covid-e-
QT.pdf
Le principali interazioni con i farmaci utilizzati per COVID-19 (dal Liverpool Drug
Interaction group) sono:
https://www.covid19-druginteractions.org/
 Atazanavir (potenziale effetto su tratto Q/T)
 Lopinavir/Ritonavir (potenziale effetto su tratto Q/T)
 Clorochina (potenziale effetto su tratto Q/T)
 Idrossiclorochina (potenziale effetto su tratto Q/T)
Studi in corso in
Italia
Si rimanda all’apposita sezione sul sito AIFA: https://www.aifa.gov.it/sperimentazioni-
cliniche-covid-19
Bibliografia Azitromicina scheda tecnica: https://www.aifa.gov.it/trova-farmaco
P. Zarogoulidis, et al . Macrolides: from in vitro anti-inflammatory and immunomodulatory properties to
clinical practice in respiratory diseases. European Journal of Clinical Pharmacology 2012: 68: 479–03.
Lin SJ et Al. Azithromycin modulates immune response of human monocyte-derived dendritic cells and
CD4+ T cells. Int Immunopharmacol. 2016;40:318-326
https://www.sciencedirect.com/science/article/pii/S1567576916303861?via%3Dihub
Martinez JA et Al. Addition of a Macrolide to a β-Lactam-Based Empirical Antibiotic Regimen Is Associated
with Lower In-Hospital Mortality for Patients with Bacteremic Pneumococcal Pneumonia Clinical Infectious
Diseases 2003: 36 (4) 389–395, https://academic.oup.com/cid/article/36/4/389/437900
Evangelos J et Al. Effect of Clarithromycin in Patients with Sepsis and Ventilator-Associated Pneumonia.
Clinical Infectious Diseases 2008; 46:1157–64 https://academic.oup.com/cid/article/46/8/1157/360285
Walkey AJ. Wiener R S corresponding author and Renda S., Macrolide Antibiotics and Survival in Patients
With Acute Lung Injury: CHEST 2012; 141(5):1153–1159 https://www.ncbi.nlm.nih.gov/pmc/articles/PMC3342785/
Hung IFN, et al Efficacy of clarithromycin-naproxen-oseltamivir combination in the treatment of patients
hospitalized for influenza A(H3N2) infection: an open-label randomized, controlled, phase IIb/III trial. Chest
151:1069–1080 https://journal.chestnet.org/article/S0012-3692(16)62393-0/fulltext
Martin-Loeches I, et al (2013) Macrolide-based regimens in absence of bacterial co-infection in critically ill
H1N1 patients with primary viral pneumonia. Intensive Care Med: 2013; 39:693–702
https://www.ncbi.nlm.nih.gov/pmc/articles/PMC7094901/
Lee N, et Al. Anti-inflammatory effects of adjunctive macrolide treatment in adults hospitalized with
influenza: a randomized controlled trial. Antiviral Res. 2017; 144: 48–56.
https://www.sciencedirect.com/science/article/abs/pii/S0166354217301419?via%3Dihub
Arabi YM,et Al. Saudi Critical Care Trials group. Macrolides in critically ill patients with Middle East
Respiratory Syndrome. Int J Infect Dis. 2019 Apr; 81:184-190. https://www.ijidonline.com/article/S1201-
9712(19)30052-9/fulltext
Gautret P et Al. Hydroxychloroquine and azithromycin as a treatment of COVID-19: results of an open-Iabel
non-randomized clinical trial Journal Pre-proof To appear in: International Journal of Antimicrobial Agents
2020 https://www.sciencedirect.com/science/article/pii/S0924857920300996
Molina JM et al. No Evidence of Rapid Antiviral Clearance or Clinical Benefit with the Combination of
Hydroxychloroquine and Azithromycin in Patients with Severe COVID-19 Infection. Pre-proof To appear in:
Medecine et Maladies Infectieuses 2020
https://www.sciencedirect.com/science/article/pii/S0399077X20300858?via%3Dihub
