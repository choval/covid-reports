Informativa resa ai sensi degli articoli 13-14 del GDPR 2016/679 (General
Data Protection Regulation).
Gentile Signora/e,
il Ministero della salute, in qualità di titolare del trattamento dei dati da Lei forniti in relazione
all'utilizzo del numero verde 800833833, attivato il 27 aprile 2020, per rispondere ai bisogni
psicologici dei cittadini correlati all’emergenza sanitaria Coronavirus SARS-CoV-2, La informa
di quanto segue:
1. Finalità del Trattamento: Scopo del servizio è quello di fornire ascolto e supporto
psicologico a tutti i cittadini in relazione alle condizioni connesse all’emergenza sanitaria
coronavirus SARS-CoV-2. Il servizio è organizzato in due livellidi ascolto: il primo è un sostegno
di primo accesso e si risolve in un unico colloquio della durata massima di venti minuti. Il
secondo fornisce a titolo gratuito colloqui, con modalità concordate con il richiedente aiuto
(telefono, face time, skype, posta elettronica, ecc.) per un numero di incontri non superiore
a 4 e interviene, in continuità con il primo livello, per far fronte alle difficoltà psicologiche,
favorendo l’elaborazione necessaria per la gestione del disagio psichico attivatosiin occasione
dell’attuale emergenza. I dati raccolti dal primo livello saranno utilizzati per tracciare i bisogni
dei cittadini e analizzare gli effetti psicologici dell’emergenza sanitaria a fini epidemiologici.
2. Tipologia dati: i dati raccolti dal Ministero della salute in forma anonima sono
esclusivamente quelli da Lei forniti nel corso della telefonata con l'operatore di primo livello
e, in particolare: a) la Sua età, il sesso, zona di residenza ed eventualmente ulteriori dati di
contatto se necessari per fornire la risposta più adeguata alla richiesta; b) condizioni di salute,
lavorative, abitative e familiari; c) motivi della richiesta; d) eventuali informazioni di dettaglio
da Lei fornite, necessarie per rispondere alla Sua richiesta. Il GDPR presta particolare
attenzione alla tutela dei bambini e degli adolescenti, per questo che per coloro che hanno
meno di 14 anni ed accedono a servizi è richiesto il consenso informato di chi ricopre la
responsabilità genitoriale. Il GDPR ricorda, però, che questo consenso non è necessario per
fornire a bambini e adolescentiservizi di prevenzione e consulenza nel loro esclusivo interesse
(Considerando 38 del GDPR). Gli psicologi del numero verde del Ministero della salute quando
parleranno con un bambino o con un adolescente hanno il solo scopo di assicurarsi del suo
benessere individuale e relazionale, se necessario coinvolgendo la Rete delle Istituzioni
dedicate alla sua tutela. Il Ministero della salute non raccoglierà dati di eventuali telefonate
pervenute al primo livello da parte di soggetti minori di anni 14. Qualora Lei decidesse di
usufruire del supporto di secondo livello i dati da Lei forniti saranno trattati esclusivamente
dal singolo professionista con cui si metterà in contatto, nel rispetto dei codici deontologici
dei relativi ordini professionali di appartenenza, e non saranno comunicati a terzi.
3. Trattamenti dati: il Ministero della salute effettua, limitatamente a quanto necessario
rispetto al perseguimento delle finalità previste al punto 1 della presente informativa, i
seguenti trattamenti dei dati da Lei forniti: raccolta, conservazione, consultazione,
elaborazione e cancellazione e diffusione esclusivamente in forma anonima e aggregata. I
Suoi dati sono trattati e conservati in conformità alle previsioni contenute nel regolamento
(UE) 2016/679 del Parlamento europeo e del Consiglio del 27 aprile 2016 nell’ambito dei
sistemi informativi del Ministero della salute.
4. Soggetti abilitati ai suddetti trattamenti: i dati personali da Lei forniti sono trattati
esclusivamente da personale appositamente designato dal Titolare del trattamento. Detto
titolare potrà avvalersi di soggetti abilitati ai suddetti trattamenti, previa designazione degli
stessi quali Responsabili del Trattamento ai sensi dell’art. 28 del GDPR 2016/679.
5. Trasmissione dei Dati: i dati raccolti non saranno comunicati a terzi o diffusi, se non in forma
aggregata e anonima.
6. Conservazione dei dati: i dati di dettaglio da Lei forniti saranno conservati nell’ambito dei
sistemi informativi del Ministero della salute per un anno oltre il termine della situazione
emergenziale. Eventuale conservazione oltre detto periodo potrà avvenire unicamente in
forma anonima e aggregata.
7. Diritti dell’interessato: in ogni momento, Lei potrà esercitare, ai sensi degli articoli dal 15 al
22 del Regolamento UE n. 2016/679, il diritto di: a) chiedere la conferma dell’esistenza o
meno dei propri dati personali; b) ottenere le indicazioni circa le finalità del trattamento, le
categorie dei dati personali, i destinatari o le categorie di destinatari a cui i dati personali sono
stati o saranno comunicati e, quando possibile, il periodo di conservazione; c) ottenere la
cancellazione dei Suoi dati personali qualora presenti in forma non aggregata; d) proporre
reclamo a un’autorità di controllo.
La informiamo che può esercitare i Suoi diritti con richiesta scritta inviata all'indirizzo postale
della sede: “Ministero della Salute - Direzione generale della comunicazione e dei rapporti
europei ed internazionali – Lungotevere Ripa, n. 1 - 00153 Roma” o all’indirizzo mail:
segr.dgcori@sanita.it, ovvero tramite PEC a dgcori@postacert.sanita.it. Il Responsabile della
protezione dei dati può essere contattato all’indirizzo mail: rpd@sanita.it .
