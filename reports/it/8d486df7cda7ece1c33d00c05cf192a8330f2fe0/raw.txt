Darunavir/cobicistat nella terapia dei pazienti adulti con COVID-19
In considerazione dell’assenza di terapie di provata efficacia per COVID 19, si ritiene indispensabile fornire
ai clinici elementi utili ad orientare la prescrizione e a definire, per ciascun farmaco utilizzato, un rapporto
fra i benefici e i rischi sul singolo paziente.
L’uso off-label è consentito unicamente nell’ambito del piano nazionale di gestione dell’emergenza COVID-
19 e nel rispetto degli elementi di seguito riportati.
Inquadramento
Darunavir/cobicistat (Rezolsta® cp da 800 /150 mg)
È un inibitore delle proteasi boosterato con cobicistat. Cobicistat ne migliora il profilo farmacocinetico e
inibendo il citocromo P450 isoenzima 3A4 rallenta il metabolismo di darunavir ed incrementa la sua esposizione
farmacologica. L’associazione ha dimostrato la sua efficacia nell’ambito della ART per il trattamento dell’HIV.
Perché alcune fonti
indicano
darunavir/cobicistat
come il farmaco utile
nella cura
di COVID-19?
Razionale
Diversi inibitori delle proteasi attualmente utilizzati per la terapia dell’HIV (lopinavir
- LPV - darunavir - DRV - atazanavir, - ATV- ) possono, legandosi e inattivando le
proteasi 3CLpro e PL2pro, inibire la replicazione virale; la proteasi 3CLpro è un
obiettivo molecolare essenziale anche per la replicazione dei coronavirus.
Modelli animali suggeriscono che l'inibizione della proteasi 3CLpro in animali in
condizioni critiche si associa ad un miglioramento. Infine, precedenti esperienze con
infezione da SARS-CoV-1 e MERS, suggeriscono che Lopinavir può migliorare alcuni
parametri clinici dei pazienti.
L'esperienza clinica con l'HIV ha dimostrato che nelle indicazioni autorizzate questi
farmaci sono tendenzialmente sicuri, anche se variamente tollerati e con numerose
interazioni farmacologiche.
Quali prove di
efficacia e sicurezza
abbiamo a
disposizione?
Studi clinici
La sua efficacia rispetto a COVID-19 è solo aneddotica.
È in corso un piccolo studio su darunavir/cobicistat in Cina.
Il suo vantaggio clinico attualmente individuato è la sua maggiore tollerabilità
intestinale rispetto a lopinavi/ritonavir.
Per quali pazienti è
raccomandabile?
Linee di Indirizzo per l’uso terapeutico
In questa fase di emergenza, considerate le premesse sopradescritte, l’uso
terapeutico di darunavir/cobicistat può essere considerato, in alternativa al
lopinavir/ritonavir (nello stesso setting di pazienti) quando quest’ultimo non è
tollerato per diarrea.
Il prescrittore dovrà valutare caso per caso il rapporto rischio/beneficio
considerando in particolare:
‐ Le associazioni farmacologiche.
In particolare l’associazione a farmaci metabolizzati attraverso il citocromo
P450.
Allo stato attuale delle conoscenze, non è consigliabile l’associazione di
darunavr/cobicistat con idrossiclorochina né l’eventuale aggiunta di azitromicina.
Ciò è sostenuto dai dati di sicurezza attualmente disponibili che richiamano
ulteriormente alla cautela in caso di associazione con farmaci che potrebbero
potenziarne la tossicità in assenza di chiare evidenze di un miglioramento
dell’efficacia a seguito della combinazione. Non esiste alcuna prova che l’ulteriore
aggiunta di antibiotici (es. azitromicina) sia sicura e che migliori l’evoluzione della
malattia.
Sono necessari studi clinici randomizzati per valutare l’efficacia del farmaco nei
vari livelli di gravità della malattia.
A quali dosaggi e in
quali forme prescriverla
e per quanto tempo?
Dosaggio consigliato
darunavir/cobicistat 800/150 mg cp 1 cp/die assunto col cibo
Idealmente la durata del trattamento dovrà essere di almeno 5-7 giorni, da
stabilire secondo evoluzione clinica.
Per situazioni particolari si rimanda alla scheda tecnica:
https://www.ema.europa.eu/en/documents/product-information/rezolsta-epar-product-
information_it.pdf
Chi può prescrivere il
farmaco in questa
fase di emergenza
per la cura della
COVID-19?
Modalità di prescrizione
Il farmaco è normalmente soggetto a prescrizione limitativa da parte dello
specialista infettivologo.
Qualora tale limitazione risulti impraticabile sulla base di condizioni organizzative
locali legate all’ emergenza COVTD-19, esclusivamente per la durata della suddetta
emergenza la prescrizione potrà non essere limitata allo specialista definito nel
regime di fornitura.
La modalità di dispensazione potrà essere stabilita in base alle direttive delle
autorità sanitarie locali.
Trattandosi di un uso off label è necessario il consenso del paziente.
L’acquisizione del consenso (in forma verbale o scritta) deve risultare dalla cartella
clinica.
Quali sono i
maggiori rischi
in termini di reazioni
avverse?
Avvertenze (da scheda tecnica):
- Insufficienza epatica grave (ClasseC di Child-Pugh)
- Poiché cobicistat riduce la clearance stimata della creatinina, Rezolsta® non deve
essere utilizzato in presenza di una clearance della creatinina
< 70 mL/min in pazienti per i quali tale parametro è usata per guidare aspetti della
loro gestione clinica.
- Interazioni farmacologiche
La combinazione DRV/c non deve essere prescritta ai soggetti con infezione da HIV,
che vanno inviati al proprio specialista curante.
L’utilizzo di darunavir/cobicistat è controindicato in gravidanza in quanto nel 2° e 3°
trimestre si sono osservati livelli di darunavir ridotti che causano bassa esposizione
al farmaco.
Può essere prescritto
o meno insieme ad
altri farmaci?
Principali Interazioni (da scheda tecnica):
Darunavir/cobicistat inibisce CYP3A, isoforma del citocromo P450. La co-
somministrazione con altri medicinali metabolizzati principalmente da CYP3A può
produrre un aumento delle concentrazioni plasmatiche di questi ultimi
aumentandone gli effetti o gli eventi avversi.
Considerate le numerose interazioni farmacologiche legate al citocromo P450, alle
glicoproteine-P e ad altri meccanismi, in caso di politerapie è opportuno consultare
il sito: https://www.covid19-druginteractions.org/
Studi in corso in Italia Vedi apposita sezione nel sito di AIFA
https://www.aifa.gov.it/documents/20142/1131319/covid-
19_sperimentazioni_in_corso_27.03.2020.pdf/b2391bac-7920-0945-51a1-66db453053cf
Bibliografia
Darunavir/cobicistat Scheda tecnica https://www.ema.europa.eu/en/documents/product-information/rezolsta-epar-
product-information_it.pdf
