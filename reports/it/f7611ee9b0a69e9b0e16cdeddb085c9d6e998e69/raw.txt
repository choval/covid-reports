GABINETTO DEL MINISTRO
N. 11070/110(28)/Uff.II Ord.Sic.Pub. Roma, 9 aprile 2020
AI SIGG. PREFETTI DELLA REPUBBLICA
LORO SEDI
AI SIGG.RI COMMISSARI DEL GOVERNO PER LE
PROVINCE DI
TRENTO E BOLZANO
AL SIG. PRESIDENTE DELLA GIUNTA REGIONALE
DELLA VALLE D’AOSTA
AOSTA
e, p.c.:
AL DIPARTIMENTO DELLA PUBBLICA
SICUREZZA
Segreteria del Dipartimento
SEDE
OGGETTO: Emergenza COVID-19. Controlli in occasione delle prossime festività
pasquali.
I dati statistici relativi all’andamento dell’epidemia in atto hanno fatto
registrare, pur con le opportune cautele, i primi segnali di efficacia delle misure di
contenimento, incentrate principalmente, come è noto, sul distanziamento sociale e
sulla limitazione della circolazione delle persone.
In tale quadro, si evidenzia alle SS.LL. la particolare importanza che tali misure
siano pienamente operative in vista delle imminenti ricorrenze pasquali,
tradizionalmente caratterizzate da un incremento dei flussi di traffico sull’intera rete
viaria nazionale, in particolare sulle autostrade e sulle principali arterie di
collegamento extraurbane del nostro Paese.
GABINETTO DEL MINISTRO
2
E’ del tutto evidente che, nell’attuale contesto emergenziale, in applicazione
delle specifiche disposizioni restrittive della libertà di circolazione, tuttora in corso di
validità, non sarà possibile per la popolazione effettuare i consueti trasferimenti verso
località a richiamo turistico.
A tale riguardo, al fine di confermare l’incisività delle predette misure di
contenimento, le SS.LL. vorranno dedicare la massima attenzione nella
predisposizione di mirati piani di rafforzamento della vigilanza e del controllo sui
movimenti che possono avere luogo in questo periodo, in modo da garantire un
presidio del territorio diffuso e percepibile dalla cittadinanza.
In particolare, le SS.LL. avranno cura di promuovere ogni utile iniziativa per
assicurare l’osservanza delle previste limitazioni riguardanti gli spostamenti all’interno
dello stesso comune e tra località diverse, compreso il divieto di recarsi presso
abitazioni differenti da quella principale, tra cui le seconde case utilizzate per le
vacanze.
Si confida nella consueta azione di coordinamento e nella fattiva collaborazione
delle SS.LL. e si resta in attesa di conoscere le iniziative adottate al riguardo.
IL CAPO DI GABINETTO
Piantedosi
