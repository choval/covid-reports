Lopinavir/ritonavir nella terapia dei pazienti adulti con COVID-19
In considerazione dell’assenza di terapie di provata efficacia per COVID-19, si ritiene indispensabile fornire ai
clinici elementi utili ad orientare la prescrizione e a definire, per ciascun farmaco utilizzato, un rapporto fra i
benefici e i rischi sul singolo paziente.
L’uso off-label è consentito unicamente nell’ambito del piano nazionale di gestione dell’emergenza
COVID-19 e nel rispetto degli elementi di seguito riportati.
Inquadramento
Lopinavir/ritonavir (Kaletra® cp da 200/50 mg ; soluzione orale: (80 mg + 20 mg) / ml e farmaci equivalenti).
È un inibitore delle proteasi boosterato con ritonavir. Ritonavir ne migliora il profilo farmacocinetico e
inibendo il citocromo P450, isoenzima 3A4, rallenta il metabolismo di lopinavir ed incrementa la sua
esposizione farmacologica. L’associazione si è dimostrata efficace nell’ambito della ART per il trattamento
dell’HIV.
Perché alcune fonti
indicano il
lopinavir/ritonavir
come un farmaco
utile nella cura
di COVID-19?
Razionale
Diversi inibitori delle proteasi attualmente utilizzati per la terapia dell’HIV (lopinavir
- LPV - darunavir - DRV - atazanavir, - ATV- ) possonoinibire la replicazione virale
inattivando le proteasi 3CLpro e PL2pro; la proteasi 3CLpro è un obiettivo molecolare
essenziale anche per la replicazione dei coronavirus.
Modelli animali suggeriscono che l'inibizione della proteasi 3CLpro in animali in
condizioni critiche si associa ad un miglioramento. Infine, precedenti esperienze con
l’infezione da SARS-CoV-1 e MERS, suggeriscono che Lopinavir può migliorare alcuni
parametri clinici dei pazienti.
L'esperienza clinica con l'HIV ha dimostrato che nelle indicazioni autorizzate questi
farmaci sono tendenzialmente sicuri, anche se variamente tollerati e con numerose
interazioni farmacologiche.
Quali prove di
efficacia e
sicurezza abbiamo
a disposizione?
Studi clinici
È disponibile qualche dato di efficacia su piccole casistiche (associato o meno alla
ribavirina) sul coronavirus responsabile della SARS o della MERS.
Rispetto alla patologia da COVID-19:
- Esistono evidenze aneddotiche e case report pubblicati su singoli pazienti; un case
report su 5 pazienti affetti da COVID-19 trattati a Singapore, mostra che 3/5 hanno
avuto una apparente buona e rapida risposta.
- Una revisione della letteratura pubblicata nel 2020 (solo in lingua cinese) e riportata
nella LG appena pubblicata in Cina sembra concludere per un’efficacia del
lopinavi/ritonavir nel trattamento delle infezioni da coronavirus nel ridurre
mortalità e consumo di glucocorticoidi se somministrato precocemente.
- Sono in corso numerosi studi che coinvolgono lopinavir/ritonavir da solo o associato
ad altri antivirali di cui si attendono i risultati nei prossimi mesi.
- Il 18 marzo 2020 è stato pubblicato un RCT in aperto che ha confrontato
lopinavir/ritonavir aggiunto alla usual care vs la sola usual care in pazienti (N = 199)
ricoverati con polmonite da COVID-19, una SaO2 ≤ 94%, una PaO2/FiO2 ≤ 300 mg Hg
ed un punteggio mediano NEWS2 di 5. Complessivamente, l'aggiunta
dell'antiretrovirale alla usual care non ha comportato un beneficio clinico in termini
di riduzione di 2 punti sulla category scale a 7 punti che valuta lo stato di salute dei
pazienti con malattie respiratorie gravi o di dimissione (esito primario dello studio).
Un’analisi post-hoc condotta per valutare l'efficacia di LPV/r vs la sola usual care nei
2 sottogruppi di pazienti randomizzati entro 12 giorni dall'insorgenza dei sintomi o
dopo più di 12 giorni dall'insorgenza dei sintomi non indica un beneficio clinico
dell'antiretrovirale in nessuno dei due sottogruppi.
La mortalità (esito secondario dello studio, per cui non è stato potenziato) mostra
una differenza assoluta del 5,8% a favore di lopinavir che però non raggiunge la
significatività statistica.
In conclusione
Considerati i limiti dello studio (numerosità del campione, mancato bilanciamento tra
i bracci rispetto ad alcune caratteristiche, quali la gravità e l’onset dei sintomi al
baseline), e le caratteristiche della casistica prevalente studiata, si può affermare che
i risultati siano trasferibili principalmente ad una popolazione di pazienti COVID-19
con un quadro clinico grave e instabile (SaO2 < 94%, necessità di ricorrere
all’ossigenoterapia o a tecniche di ventilazione meccanica e che hanno manifestato i
sintomi della patologia da più di 12 giorni). In tali pazienti la somministrazione di
lopinavir/r non ha dimostrato un beneficio clinico rispetto alla usual care. La mortalità
(esito secondario per la quale lo studio non era stato dimensionato) non è stata
significativamente diversa rispetto al controllo pur mostrando un trend a favore del
trattamento.
I risultati dello studio non sono trasferibili a pazienti con un quadro clinico stabile e
di minore gravità e che iniziano precocemente il trattamento, per i quali ancora non
esistono dati consistenti che possano confermare o confutare l’efficacia e il rapporto
rischio/beneficio del farmaco.
Per quali pazienti è
raccomandabile?
Linee di Indirizzo per l’uso terapeutico
Nell’attuale fase di emergenza, considerate le premesse sopra descritte, l’uso
terapeutico del lopinavir/ritonavir può essere considerato, limitandolo ai pazienti
COVID-19 di minoregravità, gestiti sia a domicilio sia in ospedalein particolare nelle
fasi iniziali della malattia.
Il prescrittore dovrà valutare caso per caso il rapporto rischio/beneficio considerando
in particolare le associazioni farmacologiche, in particolare l’associazione a farmaci
metabolizzati attraverso il citocromo P450 o a farmaci che prolungano il QT.
Allo stato attuale delle conoscenze, non è consigliabile l’associazione di
lopinavir/ritonavir con idrossiclorochina né l’eventuale aggiunta di azitromicina.
Ciò è sostenuto dai dati di sicurezza attualmente disponibili che richiamano
ulteriormente alla cautela in caso di associazione con farmaci che potrebbero
potenziarne la tossicità in assenza di chiare evidenze di un miglioramento
dell’efficacia a seguito della combinazione. Non esiste alcuna prova che l’ulteriore
aggiunta di antibiotici (es. azitromicina) sia sicura e che migliori l’evoluzione della
malattia.
Ulteriori studi clinici randomizzati sono necessari per valutare l’efficacia del
farmaco nei vari livelli di gravità della malattia.
A quali dosaggi e
in quali forme
prescriverla e per
quanto tempo?
Dosaggio consigliato
lopinavir/ritonavir 200/50 mg cp 2 cp x 2/die assunto col cibo
(se necessario utilizzare la soluzione orale: 5 ml x 2 per os)
Idealmente la durata del trattamento dovrà essere di almeno 5-7 giorni, da stabilire
secondo evoluzione clinica.
Per situazioni particolari si rimanda alla scheda tecnica:
https://www.ema.europa.eu/en/documents/product-information/kaletra-epar-
product-information_it.pdf
Chi può prescrivere
il farmaco in
questa fase di
emergenza per la
cura della COVID-
19?
Modalità di prescrizione
Il farmaco è normalmente soggetto a prescrizione limitativa da parte dello specialista
infettivologo.
Qualora tale limitazione risulti impraticabile sulla base di condizioni organizzative
locali legate all’ emergenza COVTD-19, esclusivamente per la durata della suddetta
emergenza la prescrizione potrà non essere limitata allo specialista definito nel
regime di fornitura.
La modalità di dispensazione potrà essere stabilita in base alle direttive delle autorità
sanitarie locali.
Trattandosi di un uso off label è necessario il consenso del paziente.
L’acquisizione del consenso (in forma verbale o scritta) deve risultare dalla cartella
clinica.
Quali sono i
maggiori rischi
in termini di
reazioni avverse?
Avvertenze (da scheda tecnica):
- Insufficienza epatica grave (ClasseC di Child-Pugh)
- Interazioni farmacologiche
La combinazione LPV/r non deve essere prescritta ai soggetti con infezione da HIV,
che vanno inviati al proprio specialista curante.
I più comuni eventi avversi associati alla terapia con lopinavir/ritonavir nella fase
iniziale della somministrazione sono diarrea e nausea (molto comuni: ≥1/10), e
vomito (comune: ≥1/100).
L’utilizzo di lopinavir/ritonavir compresse non è controindicato in gravidanza.
Kaletra® soluzione orale è controindicato nelle donne in gravidanza e nei bambini di
età inferiore ai 14 giorni, a causa del possibile rischio di tossicità dell’eccipiente
glicole propilenico.
Può essere
prescritto o meno
insieme ad altri
farmaci?
Principali Interazioni (da scheda tecnica):
Lopinavir e ritonavir sono entrambi inibitori di CYP3A, isoforma del citocromo P450.
La co-somministrazione con altri medicinali metabolizzati principalmente da CYP3A
può produrre un aumento delle concentrazioni plasmatiche di questi ultimi
aumentandone gli effetti o gli eventi avversi.
Considerate le numerose interazioni farmacologiche legate al citocromo P450 e ad
altri meccanismi, in caso di politerapie è opportuno consultare il sito:
https://www.covid19-druginteractions.org/.
Studi in corso in
Italia
Si veda apposita sezione nel sito di AIFA
https://www.aifa.gov.it/documents/20142/1131319/covid-
19_sperimentazioni_in_corso_27.03.2020.pdf/b2391bac-7920-0945-51a1-66db453053cf
Bibliografia Lopinavit/ritonavir Scheda tecnica: https://www.ema.europa.eu/en/documents/product-information/kaletra-epar-
product-information_it.pdf
Kim Y et Al: Reversal of the Progression of Fatal Coronavirus Infection in Cats by a Broad-Spectrum Coronavirus Protease
Inhibitor¸PLoS Pathog. 2016 30;12(3. https://www.ncbi.nlm.nih.gov/pmc/articles/PMC4814111/pdf/ppat.1005531.pdf
Young B E et Al Epidemiologic Features and Clinical Course of Patients Infected With SARS-CoV-2 in Singapore Marzo 2020
https://jamanetwork.com/journals/jama/fullarticle/2762688
Jaegyun Lim et Al. Case of the Index Patient Who Caused Tertiary Transmission of Coronavirus Disease 2019 in Korea: the
Application of Lopinavir/Ritonavir for the Treatment of COVID-19 Pneumonia Monitored by Quantitative RT-PCR Febbraio
2020 https://www.ncbi.nlm.nih.gov/pmc/articles/PMC7025910/
Ying-Hui Jin et al. A rapid advice guideline for the diagnosis and treatment of 2019 novel coronavirus (2019-nCoV) infected
pneumonia. Military Medical Research 2020, https://doi.org/10.1186/s40779-020-0233-6
Cao B et al. A Trial of Lopinavir–Ritonavir in Adults Hospitalized with Severe Covid-19. NEJM 2020, march 18 DOI:
10.1056/NEJMoa2001282. https://www.nejm.org/doi/pdf/10.1056/NEJMoa2001282?articleTools=true
