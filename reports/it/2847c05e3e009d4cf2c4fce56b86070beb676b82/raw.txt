ACCESSO AI FARMACI SPERIMENTALI
REPORT DEI LAVORI DELLA COMMISSIONE TECNICO-SCIENTIFICA (Aggiornamento al 13/04/2020)
Dall’entrata in vigore del Decreto-Legge il 17 marzo 2020 (contenente misure di potenziamento del Servizio
Sanitario Nazionale connesse all’emergenza epidemiologica da COVID-19), all’Agenzia Italiana del Farmaco
(AIFA) e alla sua Commissione Tecnico Scientifica (CTS) è stato attribuito il compito di valutare i protocolli
degli studi clinici dei farmaci utilizzati nei pazienti COVID-19.
Dal 17/03/2020 al 13/04/2020 la CTS, riunita in seduta telematica permanente, ha valutato un totale di 80
sottomissioni, tra domande di autorizzazione e proposte di studi clinici.
In particolare, si riporta a seguire il dettaglio delle valutazioni eseguite dalla CTS
 16 studi con parere FAVOREVOLE:
o 7 studi sono stati autorizzati anche dal Comitato Etico Unico dell’INMI L. Spallanzani e sono
stati avviati. A questi 7 studi vanno aggiunti i due studi clinici su remdesivir, approvati da
AIFA prima dell’entrata in vigore del DL Cura Italia, per un totale di 9 studi sperimentali in
corso, per la cui consultazione si rimanda al sito dell’Agenzia
https://www.aifa.gov.it/sperimentazioni-cliniche-covid-19
o 9 studi devono finalizzare la presentazione dei documenti necessari e/o sono in attesa di
approvazione dal Comitato Etico.
 36 studi con parere NON FAVOREVOLE (in alcuni casi la CTS sta valutando le controdeduzioni
presentate dai proponenti in un approccio quanto più dialettico, condiviso e trasparente).
 10 studi con parere SOSPENSIVO per richiesta di integrazioni o modifiche ai protocolli di ricerca
 11 studi considerati NON VALUTABILI per mancanza dei requisiti fondamentali della sperimentazione
clinica o perché relativi a prodotti non classificabili come farmaci e quindi non di competenza
dell’Agenzia
 1 studio ritirato dal proponente
 6 studi, presentati nelle ultime 48 ore, risultano attualmente in valutazione.
Le motivazioni che hanno portato la CTS a esprimere, al momento, una valutazione NON FAVOREVOLE sono
le seguenti:
 disegno di studio non appropriato o non caratterizzato: in questa categoria rientrano anche le
proposte che non si accompagnavano ad un vero e proprio protocollo di studio, oltre alle
sperimentazioni il cui disegno di studio non era ritenuto idoneo rispetto alle finalità della
sperimentazione
 razionale non adeguatamente supportato
 popolazione inadeguata o non correttamente caratterizzata
 criticità relative ai farmaci in studio (sia come intervento sia come controllo) non correttamente
caratterizzati o non appropriati
 criticità relative all’endpoint: imprecisione delle stime di misurazione degli esiti e loro rilevanza
clinica
 criticità relative al calcolo della potenza e alla stima dell’effetto
 criticità relative a problematiche di sicurezza
Tutti i 36 studi con giudizio NON FAVOREVOLE hanno avuto più di un motivo per il giudizio negativo e, in
media, ogni studio rifiutato ha avuto 3 ragioni di diniego.
Le principali motivazioni di diniego sono un disegno di studio non appropriato o non caratterizzato (n=21),
un razionale dello studio non adeguatamente supportato (n=21) e la popolazione inadeguatamente definita
o non caratterizzata (n=19).
La distribuzione in ordine di frequenza delle motivazioni di diniego è la seguente:
Sono stati inoltre valutati e approvati i programmi di uso terapeutico a livello nazionale per i seguenti
medicinali: remdesivir, canakinumab, ruxolitinib.
