Caratteristiche dei pazienti deceduti positivi a COVID-19 in Italia
Dati al 30 marzo 2020
1. Campione
L’analisi si basa su un campione di 10.026 pazienti
deceduti e positivi a COVID-19 in Italia
Tabella 1. Distribuzione geografica dei decessi
2. Dati demografici
L’età media dei pazienti deceduti e positivi a COVID-19 è 78 anni (mediana 79, range 26-100, Range InterQuartile - IQR 73-85).
Le donne sono 3088 (30,8%). Per 2 pazienti il dato dell’età non era disponibile. L’età mediana dei pazienti deceduti positivi a
COVID-19 è più alta di oltre 15 anni rispetto a quella dei pazienti che hanno contratto l’infezione (età mediane: pazienti deceduti
79 anni – pazienti con infezione 62 anni). La figura 1 mostra il numero dei decessi per fascia di età. Le donne decedute dopo aver
contratto infezione da COVID-19 hanno un’età più alta rispetto agli uomini (età mediane: donne 82 – uomini 78).
Figura 1. Numero decessi per fascia di età
3. Patologie preesistenti
La tabella 2 presenta le più comuni patologie croniche pre-esistenti
(diagnosticate prima di contrarre l’infezione da SARS-CoV-2) nei
pazienti deceduti. Questo dato è stato ottenuto in 909 deceduti per i
quali è stato possibile analizzare le cartelle cliniche del ricovero
ospedaliero. Il numero medio di patologie osservate in questa
popolazione è di 2,7 (mediana 3, Deviazione Standard 1,6).
Complessivamente, 19 pazienti (2,1% del campione) presentavano 0
patologie, 197 (21,6%) presentavano 1 patologia, 223 presentavano 2
patologie (24,5%) e 470 (51,7%) presentavano 3 o più patologie. Prima
del ricovero in ospedale, il 28% dei pazienti deceduti COVID-19 positivi
seguiva una terapia con ACE-inibitori e il 16% una terapia con Sartani
(bloccanti del recettore per l'angiotensina).
Tabella 2. Patologie preesistenti osservate più frequentemente
4. Diagnosi di ricovero
Nelle 94,9% delle diagnosi di ricovero sono
menzionate condizioni (per esempio polmonite,
insufficienza respiratoria) o sintomi (per esempio,
febbre, dispnea, tosse) compatibili con COVID-19.
In 46 casi (5,1% dei casi) la diagnosi di ricovero non
è da correlarsi all’infezione.
In 7 casi la diagnosi di ricovero riguarda
esclusivamente patologie neoplastiche, in 18 casi
patologie cardiovascolari (per esempio infarto
miocardico acuto, scompenso cardiaco, ictus), in 11
casi patologie gastrointestinali (per esempio
colecistite, perforazione intestinale, occlusione
intestinale, cirrosi), in 10 casi altre patologie.
5. Sintomi
La figura 2 mostra i sintomi più comunemente
osservati prima del ricovero. Febbre, dispnea e
tosse rappresentano i sintomi più comuni. Meno
frequenti sono diarrea e emottisi. Il 6,0% delle
persone non presentava alcun sintomo al momento
del ricovero.
Figura 2. Sintomi più comuni nei pazienti deceduti
6. Complicanze
L’insufficienza respiratoria è stata la complicanza
più comunemente osservata in questo campione
(96,5% dei casi), seguita da danno renale acuto
(25,7%), danno miocardico acuto (11,6%) e
sovrainfezione (11,2%).
7. Terapie
La terapia antibiotica è stata comunemente
utilizzata nel corso del ricovero (86% dei casi),
meno utilizzata quella antivirale (54%), più
raramente la terapia steroidea (34%). Il comune
utilizzo di terapia antibiotica può essere spiegato
dalla presenza di sovrainfezioni oppure è
compatibile con inizio terapia empirica in pazienti
con polmonite, in attesa di conferma laboratoristica
di COVID-19. In 176 casi (19,3%) sono state
utilizzate tutte 3 le terapie. All’1,7% dei pazienti
deceduti è stato somministrato Tocilizumab
durante il ricovero.
8. Tempi
La figura 3 mostra i tempi mediani (in giorni) che
trascorrono dall’insorgenza dei sintomi al decesso (9
giorni), dall’insorgenza dei sintomi al ricovero in
ospedale (4 giorni) e dal ricovero in ospedale al
decesso (5 giorni). Il tempo intercorso dal ricovero in
ospedale al decesso è di 2 giorni più lungo in coloro
che sono stati trasferiti in rianimazione rispetto a quelli
che non sono trasferiti (6 giorni contro 4 giorni).
Figura 3. Mediane dei tempi di ricovero (in giorni) nei
pazienti deceduti
9. Decessi in pazienti con meno di 50 anni
Al 30 marzo sono 112 dei 10.026 (1,1%) pazienti
deceduti COVID-19 positivi di età inferiore ai 50 anni. In
particolare, 23 di questi avevano meno di 40 (19
persone di sesso maschile e 4 di sesso femminile con
età compresa tra i 26 e i 39 anni). Di 2 pazienti di età
inferiore ai 40 anni non sono disponibili informazioni
cliniche, gli altri 15 presentavano gravi patologie
preesistenti (patologie cardiovascolari, renali,
psichiatriche, diabete, obesità) e in 6 non sono state
diagnosticate patologie di rilievo.
Questo report è stato prodotto dal Gruppo della Sorveglianza COVID-19:
Luigi Palmieri, Xanthi Andrianou, Pierfrancesco Barbariol, Antonino Bella, Stefania Bellino, Eva Benelli, Luigi Bertinato, Stefano Boros, Gianfranco Brambilla, Giovanni Calcagnini, Marco Canevelli, Maria Rita Castrucci, Federica Censi, Alessandra Ciervo, Elisa Colaizzo,
Fortunato D'Ancona, Martina Del Manso, Chiara Donfrancesco, Massimo Fabiani, Antonietta Filia, Tiziana Grisetti, Martin Langer, Ilaria Lega, Cinzia Lo Noce, Pietro Maiozzi, Valerio Manno, Margherita Martini, Alberto Mateo Urdiales, Eugenio Mattei, Claudia Meduri,
Giada Minelli, Manuela Nebuloni, Lorenza Nisticò, Marino Nonis, Graziano Onder, Nicola Petrosillo, Patrizio Pezzotti, Ornella Punzo, Vincenzo Puro, Valeria Raparelli, Giovanni Rezza, Flavia Riccardo, Maria Cristina Rota, Debora Serra, Andrea Siddu, Paola Stefanelli,
Dorina Tiple, Brigid Unim, Luana Vaianella, Nicola Vanacore, Monica Vichi, Silvio Brusaferro.
Regione N. %
Lombardia 6366 63,5
Emilia-Romagna 1432 14,3
Piemonte 574 5,7
Veneto 431 4,3
Liguria 271 2,7
Trento 129 1,3
Marche 127 1,3
Lazio 124 1,2
Toscana 116 1,2
Puglia 92 0,9
Friuli-Venezia Giulia 89 0,9
Campania 60 0,6
Bolzano 58 0,6
Sicilia 32 0,3
Valle d'Aosta 26 0,3
Umbria 25 0,2
Abruzzo 23 0,2
Sardegna 20 0,2
Calabria 18 0,2
Molise 9 0,1
Basilicata 4 0,0
Patologie N. %
Cardiopatia ischemica 249 27,4
Fibrillazione atriale 209 23,0
Scompenso cardiaco 149 16,4
Ictus 109 12,0
Ipertensione arteriosa 668 73,5
Diabete mellito-Tipo 2 286 31,5
Demenza 146 16,1
BPCO 166 18,3
Cancro attivo negli ultimi 5 anni 150 16,5
Epatopatia cronica 42 4,6
Insufficienza renale cronica 216 23,8
Numero di patologie N. %
0 patologie 19 2,1
1 patologia 197 21,6
2 patologie 223 24,5
3 o più patologie 470 51,7
1
6
39
72
76
0 20 40 60 80 100
Febbre
Dispnea
Tosse
Diarrea
Emottisi
(%)
6
4
5
4
9
0 2 4 6 8 10
Insorgenza sintomi --> decesso
Insorgenza sintomi --> ricovero in ospedale
Ricovero in ospedale --> decesso
Ricovero in ospedale --> decesso (NO RIANIMAZIONE)
Ricovero in ospedale --> decesso (SI RIANIMAZIONE)
Numero mediano di gg
1 2 23 75
238
856
1378
515
1 18 66
294
924
2602 2606
425
2 20 89
369
1162
3458
3984
940
0
500
1000
1500
2000
2500
3000
3500
4000
4500
20-29 30-39 40-49 50-59 60-69 70-79 80-89 90+ Fascia d'età
Donne
Uomini
Tutti
