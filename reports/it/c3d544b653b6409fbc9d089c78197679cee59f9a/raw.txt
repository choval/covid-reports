Official address Domenico Scarlattilaan 6 ● 1083 HS Amsterdam ● The Netherlands
An agency of the European Union
Address for visits and deliveries Refer to www.ema.europa.eu/how-to-find-us
Send us a question Go to www.ema.europa.eu/contact Telephone +31 (0)88 781 6000
31 marzo 2020
EMA/160083/2020
Media and Public Relations
Comunicato stampa
Aggiornamento sui trattamenti e i vaccini in fase di
sviluppo contro il COVID-19
Sostenere lo sviluppo e l'approvazione in tempi rapidi di trattamenti e vaccini efficaci e sicuri contro la
malattia da COVID-19 è la priorità assoluta dell'Agenzia europea per i medicinali (EMA) per contribuire
a salvare vite umane durante la pandemia. Nelle ultime settimane e negli ultimi mesi l'Agenzia ha avviato
un dialogo con numerosi sviluppatori di farmaci con finalità terapeutiche e una serie di sviluppi sono già
in corso. Tuttavia, al momento e sulla base dei dati preliminari presentati all'EMA, nessun farmaco ha
ancora dimostrato la sua efficacia nel trattamento del COVID-19.
Il team di risposta al COVID-19 di EMA è in contatto con gli sviluppatori di circa 40 terapie farmacologiche
per consentire una migliore comprensione dei potenziali trattamenti.
I potenziali trattamenti per il COVID-19, attualmente sottoposti a sperimentazione clinica per valutare
la sicurezza ed efficacia contro la malattia, includono:
• remdesivir (medicinale sperimentale)
• lopinavir/ritonavir (al momento autorizzato come medicinale anti-HIV)
• clorochina e idrossiclorochina (al momento autorizzate a livello nazionale per il trattamento della
malaria e di alcune malattie autoimmuni, come l’artrite reumatoide)
• interferoni sistemici e in particolare interferone beta (al momento autorizzato per il trattamento di
malattie come la sclerosi multipla)
• anticorpi monoclonali con attività contro componenti del sistema immunitario.
L’Agenzia accoglie con favore l'avvio di grandi studi clinici, che sono necessari per generare solide
evidenze sulla reale efficacia dei medicinali e fornire quindi indicazioni adeguate agli operatori sanitari e
ai pazienti, oltre a consentire l’adozione di decisioni a livello regolatorio, come specificato dal comitato
per i medicinali per uso umano (CHMP) dell’EMA.
Aggiornamento sui trattamenti e i vaccini in fase di sviluppo contro il COVID-19
EMA/160083/2020 Page 2/2
L'Agenzia è inoltre in contatto con gli sviluppatori di circa dodici potenziali vaccini contro COVID-19. Per
due di questi sono già stati avviati gli studi clinici di fase I, che rappresentano i primi studi necessari e
sono condotti su volontari sani. In generale, le tempistiche per mettere a punto i medicinali sono difficili
da prevedere. Sulla base delle informazioni al momento disponibili e dell'esperienza precedente sui tempi
di sviluppo dei vaccini, l'EMA stima che potrebbe essere necessario almeno un anno prima che un vaccino
contro COVID-19 sia pronto per essere approvato e sia disponibile in quantità sufficienti per consentirne
un utilizzo diffuso. È necessario prevedere in modo proattivo un adeguato approvvigionamento di dosi
per soddisfare le esigenze di tutti i paesi dell'UE.
Il team di risposta di EMA continuerà a interagire con gli sviluppatori di potenziali terapie o vaccini contro
il COVID-19. L'obiettivo è fornire assistenza sui requisiti normativi affinché ogni medicinale
potenzialmente efficace possa essere messo a disposizione dei pazienti il più rapidamente possibile,
prima nel contesto della sperimentazione clinica e poi, una volta autorizzato, anche sul mercato.
Note
1. Il presente comunicato stampa, unitamente a tutti i documenti correlati, è disponibile sul sito web
dell’Agenzia.
2. L'EMA dispone di una serie di misure di sostegno che possono contribuire ad agevolare e accelerare
lo sviluppo di medicinali. Oltre alle procedure accelerate di scientific advice, tali misure comprendono
il programma PRIME, la valutazione accelerata e le procedure di autorizzazione all'immissione in
commercio condizionata.
3. Gli sviluppatori di medicinali o vaccini che potrebbero essere utilizzati per il trattamento o la
prevenzione del COVID-19 sono invitati a contattare l'EMA il prima possibile e a illustrare la loro
strategia per la generazione delle prove di efficacia, scrivendo al seguente indirizzo e-mail: 2019-
nCoV@ema.europa.eu. L'EMA esaminerà le proposte ricevute e contatterà gli sviluppatori che
avranno presentato le proposte più interessanti, onde avviare una discussione iniziale.
4. Per maggiori informazioni sul lavoro dell'Agenzia europea per i medicinali, consultare il sito web
www.ema.europa.eu
Contatti
Tel. +31 (0)88 781 8427
E-mail: press@ema.europa.eu
Twitter @EMA_News
