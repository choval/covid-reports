Per le persone di 65 anni e oltre
L’attività fisica in casa…non ha età!
ETÀ 65 ANNI E OLTRE
Di quanta attività fisica hanno bisogno ogni settimana?
* attività fisica vigorosa/intensa: quando respiro e battito sono accelerati e si suda
(ad esempio: correre, saltare più volte, ballare velocemente)
in sessioni di almeno 10 minuti consecutivi
+
rafforzamento dei maggiori gruppi muscolari 2 o più volte a settimana
+
attività per migliorare l’equilibrio e prevenire le cadute
per le persone con mobilità ridotta 3 o più volte a settimana
Alcune attività trasversali
per questa fascia d’età
150
150
Attività aerobica
MODERATA
Attività aerobica
INTENSA*
75
75
minuti cumulabili a SETTIMANA
almeno almeno
oppure
Nell’attuale situazione di emergenza pandemica lo stare a casa per tempi prolungati,
spesso svolgendo attività di tipo sedentario, può generare effetti particolarmente negativi
sulla salute psicofisica delle persone con 65 anni e oltre, in misura superiore rispetto
alle altre fasce di popolazione. Gli over65 sono tendenzialmente più esposti al rischio di
solitudine e isolamento sociale, presentano una maggior incidenza di patologie croniche,
oppure si trovano in condizioni di limitata autonomia: è dunque per loro ancora più
importante riuscire a dedicare del tempo all’esercizio fisico per mantenere un buono
stato di salute generale, per organizzare la giornata con attività regolari e per aumentare
il benessere psicologico, essenziale nella gestione di stress, ansia e tensione che la
situazione attuale può generare.
• Attività domestiche e di giardinaggio
• Ballare, anche in coppia se possibile
•Ascoltare la musica
• Leggere libri o periodici
• Fare puzzle o, se si convive con altre persone, giochi da tavolo
• Se si usa il web, ascoltare audiolibri, frequentare corsi online su
temi di interesse, guardare opere teatrali, visitare musei virtuali,
partecipare a gruppi di lettura o giochi, ecc
• Ogni 30 minuti fare pause attive di circa 2-3 minuti, facendo
semplici esercizi di stretching o camminando
• Cercare di rilassarsi seduti comodamente su una sedia con la
schiena dritta, chiudendo gli occhi, concentrandosi sul respiro e
cercando di liberare la mente dalle preoccupazioni.
Alcuni esempi di esercizi per questa fascia di età
Esercizi di rafforzamento muscolare
• Braccia. Sedersi con le braccia lungo i fianchi, estenderle
entrambe con i palmi delle mani rivolti in su e successivamente
allungarle verso l’alto, espirando con le spalle abbassate, quindi
ritornare in posizione iniziale inspirando.
• Anche e cosce. Sedersi su una sedia un po’ in avanti rispetto
allo schienale e sorreggersi alla sedia, sollevare una gamba con
il ginocchio piegato e controllare la discesa del piede a terra.
Alternare le gambe.
• Estensioni della schiena. Stendersi a terra in posizione prona.
Toccando le orecchie con la punta delle dita sollevare la parte
superiore del corpo, mantenendo le gambe a terra. Abbassare
di nuovo il busto.
• Addominali. Supini, con le ginocchia flesse e le mani ben
incrociate dietro la testa per sorreggerla, sollevare testa e busto
contraendo i muscoli addominali.
Esercizi per la flessibilità
• Busto. In posizione seduta, un po’ a distanza dallo schienale,
arretrare le spalle, abbassarle ed estendere le braccia
lateralmente, avanzare lentamente con il busto fino a sentirlo
in estensione.
• Arti superiori. Da seduti con le piante dei piedi aderenti a
terra e con le braccia incrociate toccando le spalle con le mani,
effettuare una leggera torsione del busto da un lato senza
muovere le anche.
• Mobilità del collo. In piedi davanti allo specchio, guardare
avanti in posizione eretta: sovrapporre la mano destra alla
spalla sinistra ed effettuare una lieve pressione spostando la
testa verso la spalla destra. Ripetere per ciascun lato. Con le
spalle abbassate, effettuare una leggera torsione della testa
verso la spalla sinistra e poi verso la spalla destra.
• Circolazione caviglie e arti inferiori. Sorreggendosi a una sedia,
sollevare una gamba con il ginocchio disteso e, mantenendo la
posizione, distendere il piede in avanti e fletterlo verso di sé.
Ripetere con l’altro piede.
Esercizi di equilibrio e per la stabilità
• Da seduti o in piedi, ritrarre gli addominali mantenendo la
postura spinale neutrale, cioè la schiena in posizione eretta
• Da sdraiati a pancia in su, tenere gambe piegate, braccia
distese lungo i fianchi e piedi a terra, mantenendo la schiena in
posizione eretta, sollevare il bacino di 5-10 centimetri.
