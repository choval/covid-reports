Eparine a basso peso molecolare nei pazienti adulti con COVID-19
In considerazione dell’assenza di terapie di provata efficacia per COVID-19, si ritiene indispensabile fornire ai
clinici elementi utili ad orientare la prescrizione e a definire, per ciascun farmaco utilizzato, un rapporto fra i
benefici e i rischi sul singolo paziente.
Inquadramento
Le eparine a basso peso molecolare (EBPM) sono glicosaminoglicani ottenuti per frazionamento dell’eparina. Sono
utilizzate nella profilassi del tromboembolismo venoso post chirurgico e del tromboembolismo venoso in pazienti
NON chirurgici affetti da una patologia acuta (come ad esempio insufficienza cardiaca acuta, insufficienza
respiratoria, infezioni gravi o malattie reumatiche) e mobilità ridotta ad aumentato rischio di tromboembolismo
venoso. Sono inoltre utilizzate nel trattamento della trombosi venosa profonda e dell’embolia polmonare e della
sindrome coronarica acuta.
Solo enoxaparina ha l’indicazione nella profilassi del tromboembolismo venoso dei pazienti non chirurgici; la dose
raccomandata in RCP è di 40 mg (4.000 U) al giorno sc per almeno 6-14 giorni.
Perché alcune
fonti indicano il
farmaco come
utile nella cura
di COVID19?
Razionale
Il decorso clinico del COVID-19 sta sempre più nettamente delineando l’esistenza di
3 distinte fasi cliniche della malattia:
1. una fase iniziale durante la quale il virus si replica all’interno delle cellule dell’ospite. Tale
fase si caratterizza clinicamente per la presenza di malessere generale, febbre e tosse
secca. I casi in cui si riesce a bloccare l’infezione in questo stadio hanno un decorso
assolutamente benigno.
2. La malattia può poi evolvere verso una seconda fase caratterizzata da alterazioni morfo-
funzionali a livello polmonare causate sia dagli effetti diretti del virus sia dalla risposta
immunitaria dell’ospite. Tale fase si caratterizza per un quadro di polmonite interstiziale
molto spesso bilaterale associata, ad una sintomatologia respiratoria che nella fase
precoce è stabile e senza ipossiemia, ma che può successivamente sfociare verso una
progressiva instabilità clinica.
3. Tale scenario, in un numero limitato di persone, può evolvere verso un quadro clinico
ingravescente dominato dalla tempesta citochinica e dal conseguente stato
iperinfiammatorio che determina conseguenze locali e sistemiche e rappresenta un
fattore prognostico negativo producendo, a livello polmonare, quadri di vasculopatia
arteriosa e venosa con trombizzazione dei piccoli vasi ed evoluzione verso lesioni
polmonari gravi e talvolta permanenti (fibrosi polmonare). Le fasi finali di questo
gravissimo quadro clinico portano ad una ARD grave e in alcuni casi alla CID. In tale fase
si è osservata un’alterazione progressiva di alcuni parametri infiammatori quali PCR,
ferritina, e citochine pro-infiammatorie (IL2, IL6, IL7, IL10, GSCF, IP10, MCP1, MIP1A e
TNFα) e coagulativi quali aumentati livelli dei frammenti di degradazione della fibrina
come il D-dimero, consumo di fattori della coagulazione, trombocitopenia, ecc.
Tale quadro, sia sul piano clinico che dal dal punto di vista ematochimico è simile a quello
della linfoistiocitosi emofagocitica (quadro clinico raro spesso scatenato da una infezione
virale).
Mentre le scelte terapeutiche della prima fase e della seconda fase iniziale (IIA) dovrebbero
mirare al contenimento della crescita virale, nella seconda fase avanzata (IIB) e nella terza
fase della malattia l’obiettivo dovrebbe essere il contenimento dell’iperinfiammazione e
delle sue conseguenze utilizzando farmaci biologici che bloccano la cascata citochinica e
verosimilmente anche il cortisone, le EBPM o le eparine non frazionate a dosi terapeutiche
sfruttando le loro proprietà anticoagulanti e non solo. È stato dimostrato che scelte
terapeutiche tempestive possono migliorare l’esito clinico.
Tratto da Hasan K. et Al. Apparirà in: Journal of Heart and Lung Transplantation. Si veda la bibliografia.
In tale complesso quadro le EBPM si collocano:
 nella fase iniziale della malattia quando è presente una polmonite e si determina una
ipomobilità del paziente con allettamento. In questa fase l’EBPM dovrà essere utilizzata
a dose profilattica allo scopo di prevenire il tromboembolismo venoso.
 nella fase più avanzata, in pazienti ricoverati per contenere i fenomeni trombotici a
partenza dal circolo polmonare come conseguenza dell’iperinfiammazione.
In tale caso le EBPM dovranno essere utilizzate a dosi terapeutiche.
Quali prove di
efficacia e
sicurezza
abbiamo a
disposizione?
Studi clinici
Un’analisi retrospettiva su 415 casi consecutivi di polmonite grave in corso di COVID-19
(erano definiti gravi i pazienti con almeno una delle seguenti caratteristiche: FR >30
respiri/min; SpO2<93% a riposo; PaO2/FiO2 <300 mmHg) ricoverati nell’ospedale di Wuhan
suggerisce che nei pazienti in cui si dimostra l’attivazione della coagulazione, la
somministrazione di eparina (non frazionata o EBPM) per almeno 7 giorni potrebbe
determinare un vantaggio in termini di sopravvivenza. L’effetto terapeutico positivo sarebbe
evidente solo in quei pazienti che mostrano un livello molto elevato di D-dimero
(6 volte i valori massimi superiori) o un punteggio elevato in una scala di “coagulopatia
indotta da sepsi” (SIC score > 4) che considera parametri di laboratorio e clinici. Nei trattati
con eparina con valori di D-dimero nella norma è stata osservato un maggior numero di
eventi avversi emorragici.
Questo studio presenta una serie importante di limiti (è retrospettivo, presenta bias di
selezione rispetto alle terapie associate ecc.), ma rappresenta l’unico elemento conoscitivo
ad oggi disponibile.
Per quali
pazienti è
eventualmente
raccomandabile?
Indirizzo terapeutico
L’uso delle eparine a basso peso molecolare nella profilassi degli eventi trombo-embolici nel
paziente medico con infezione respiratoria acuta e ridotta mobilità è raccomandato dalle
principali LG e deve continuare per l’intero periodo dell’immobilità.
L’enoxaparina è indicata per tale uso clinico alla dose di 40mg/die (4.000UI).
L’uso delle EBPM nei casi gravi di CoViD-19 (definiti nello studio per la presenza di almeno
una delle seguenti caratteristiche: FR >30 respiri/min; SpO2<93% a riposo; PaO2/FiO2 <300
mmHg) può essere considerato nei pazienti che presentano livelli di D-dimero molto
superiori alla norma (4-6 volte) e/o un punteggio dello score SIC > 4.
Poiché tale indicazione si basa su evidenze molto preliminari, essa può essere considerata
solo dopo un’attenta valutazione caso per caso.
È importante inoltre considerare che lo studio retrospettivo sopra descritto indica che nei
pazienti che non mostrano pari livelli di attivazione della coagulazione, la somministrazione
di eparina non apporta benefici, ma potrebbe anche indurre un peggioramento. L’effetto
negativo è particolarmente evidente nei pazienti che mostrano livelli di D-dimero nei limiti
della norma.
Poiché l’uso terapeutico delle EBPM sta entrando nella pratica clinica sulla base di
evidenze incomplete e con importanti incertezze anche in merito alla sicurezza, si
sottolinea l’urgente necessità di studi randomizzati che ne valutino efficacia clinica e
sicurezza.
A quali dosaggi è
preferibilmente
prescrivibile e in
quali forme?
Dosaggio consigliato
Nelle fasi più avanzate della malattia il dosaggio di enoxaparina utilizzato in Cina è stato di
40-60 mg al giorno, ma considerata la maggior sensibilità riscontrata nella popolazione
asiatica, nei pazienti Europei la dose potrebbe avvicinarsi a quelle utilizzate a scopo
terapeutico (80-100 mg al giorno corrispondenti a 8.000-10.000 UI/die), ma questa
assunzione non è stata verificata in studi clinici.
Chi può
prescrivere il
farmaco in
questa fase di
emergenza per
la cura della
COVID 19?
Modalità di prescrizione
Le EBPM non sono soggette a limitazioni della prescrizione negli usi autorizzati.
Quali sono i
maggiori rischi
in termini di
reazioni
avverse?
Avvertenze (da scheda tecnica)
Tra gli eventi avversi comuni a tutte le EBPM: emorragia, trombocitopenia, trombocitosi,
reazione allergica, cefalea, aumento degli enzimi epatici, orticaria, prurito, eritema,
ematomi, dolore o altre reazioni nel sito di iniezione.
Per una disamina completa si rimanda alle rispettive schede tecniche.
Può essere
prescritto o
meno insieme ad
altri farmaci?
Principali interazioni (da Liverpool drug Interaction group):
 non sono descritte significative interazioni con farmaci utilizzati in sperimentazione nella
CoViD-19.
 non è raccomandato l’uso concomitante di altri farmaci anticoagulanti ed è
raccomandata cautela nell’uso di farmaci antiaggreganti.
Per approfondimenti sulle interazioni consultare il sito: https://www.covid19-druginteractions.org/
Studi in corso in
Italia
Si veda apposita sezione nel sito di AIFA
https://www.aifa.gov.it/documents/20142/1131319/covid-19_sperimentazioni_in_corso_27.03.2020.pdf/b2391bac-7920-
0945-51a1-66db453053cf
Bibliografia
Enoxaparina RCP:
https://farmaci.agenziafarmaco.gov.it/aifa/servlet/PdfDownloadServlet?pdfFileName=footer_008055_029111
_RCP.pdf&retry=0&sys=m0b1l3
Hasan K et Al. COVID-19 Illness in Native and Immunosuppressed States: AClinical-Therapeutic Staging Proposal
Journal Pre-proof o appear in:Journal of Heart and Lung Transplantation
https://www.jhltonline.org/article/S1053-2498(20)31473-X/pdf
McGonagle D et AL. Interleukin-6 use in COVID-19 pneumonia related macrophage activation syndrome
Autoimmunity Reviews Available online 3 April 2020, 102537 In Press, Journal Pre-proof
https://www.sciencedirect.com/science/article/abs/pii/S1568997220300926
Tang N, Li D, Wang X, Sun Z. Abnormal Coagulation parameters are associated with poor prognosis in patients
with novel coronavirus pneumonia. J Thromb Haemost. 2020
Iba T, et Al. BMJ Open 2017;7:e017046. doi:10.1136/bmjopen-2017-01704 New criteria for sepsis-induced
coagulopathy (SIC) following the revised sepsis definition: a retrospective analysis of a nationwide survey
https://www.ncbi.nlm.nih.gov/pmc/articles/PMC5623518/pdf/bmjopen-2017-017046.pdf
https://onlinelibrary.wiley.com/doi/10.1111/jth.14768
Anticoagulant treatment is associated with decreased mortality in severe coronavirus disease 2019
patients with coagulopathy Tang N, Bai H, Chen X, Gong J, Li D, Sun Z. J Thromb Haemost. 2020 Mar 27. doi:
10.1111/jth.14817.
Liverpool drug Interaction group – Interaction with experimental COVID-19 Therapies
