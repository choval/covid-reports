COVID-19
Raccomandazioni per le persone
in isolamento domiciliare
e per i familiari che li assistono
1. La persona con sospetta o accertata infezione
COVID-19 deve stare lontana dagli altri familiari,
se possibile, in una stanza singola ben ventilata
e non deve ricevere visite.

12. Nel caso di isolamento domiciliare va sospesa
la raccolta differenziata per evitare l’accumulo
di materiali potenzialmente pericolosi che vanno
invece eliminati nel bidone dell’indifferenziata.

2. Chi l’assiste deve essere in buona salute
e non avere malattie che lo mettano a rischio
se contagiato.

13. Mettere la biancheria contaminata in un sacchetto
dedicato alla biancheria sporca indossando i guanti.
Non agitare la biancheria sporca ed evitare
il contatto diretto con pelle e indumenti.

3. I membri della famiglia devono soggiornare
in altre stanze o, se non è possibile, mantenere
una distanza di almeno 1 metro dalla persona
malata e dormire in un letto diverso.
4. Chi assiste il malato deve indossare una
mascherina chirurgica accuratamente posizionata
sul viso quando si trova nella stessa stanza.
Se la maschera è bagnata o sporca per secrezioni
è necessario sostituirla immediatamente e lavarsi
le mani dopo averla rimossa.
5. Le mani vanno accuratamente lavate con acqua
e sapone o con una soluzione idroalcolica dopo
ogni contatto con il malato o con il suo ambiente
circostante, prima e dopo aver preparato il cibo,
prima di mangiare, dopo aver usato il bagno e ogni
volta che le mani appaiono sporche.
6. Le mani vanno asciugate utilizzando asciugamani
di carta usa e getta. Se ciò non è possibile,
utilizzare asciugamani riservati e sostituirli
quando sono bagnati.
7. Chi assiste il malato deve coprire la bocca e il naso
quando tossisce o starnutisce utilizzando fazzoletti
possibilmente monouso o il gomito piegato, quindi
deve lavarsi le mani.
8. Se non si utilizzano fazzoletti monouso, lavare
i fazzoletti in tessuto utilizzando sapone o normale
detergente con acqua.
9. Evitare il contatto diretto con i fluidi corporei,
in particolare le secrezioni orali o respiratorie,
feci e urine utilizzando guanti monouso.
10. L’allattamento al seno è consentito, purché la
madre indossi una mascherina e adotti tutte le
norme di igiene delle mani già descritte
11. Utilizzare contenitori con apertura a pedale
dotati di doppio sacchetto, posizionati all’interno
della stanza del malato, per gettare guanti,
fazzoletti, maschere e altri rifiuti.

14. Evitare di condividere con il malato spazzolini
da denti, sigarette, utensili da cucina, asciugamani,
biancheria da letto, ecc.
15. Pulire e disinfettare quotidianamente le superfici
come comodini, reti e altri mobili della camera da
letto del malato, servizi igienici e superfici dei bagni
con un normale disinfettante domestico,
o con prodotti a base di cloro (candeggina)
alla concentrazione di 0,5% di cloro attivo oppure
con alcol 70%, indossando i guanti e indumenti
protettivi (es. un grembiule di plastica).
16. Utilizzare la mascherina quando si cambiano
le lenzuola del letto del malato.
17. Lavare vestiti, lenzuola, asciugamani, ecc.
del malato in lavatrice a 60-90°C usando
un normale detersivo oppure a mano con un normale
detersivo e acqua, e asciugarli accuratamente.
18. Se un membro della famiglia mostra i primi sintomi
di un’infezione respiratoria acuta (febbre, tosse, mal
di gola e difficoltà respiratorie), contattare il medico
curante, la guardia medica o i numeri regionali.
19. Evitare il trasporto pubblico per raggiungere
la struttura sanitaria designata; chiamare
un’ambulanza o trasportare il malato in un’auto
privata e, se possibile, aprire i finestrini del veicolo.
20. La persona malata dovrebbe indossare
una mascherina chirurgica per recarsi nella struttura
sanitaria e mantenere la distanza di almeno 1 metro
dalle altre persone.
21. Qualsiasi superficie contaminata da secrezioni
respiratorie o fluidi corporei durante il trasporto deve
essere pulita e disinfettata usando un normale
disinfettante domestico con prodotti a base di cloro
(candeggina) alla concentrazione di 0,5% di cloro
attivo oppure con alcol 70%.
A cura del Gruppo ISS “Comunicazione Nuovo Coronavirus”
Fonte OMS e ISS • 10 marzo 2020 (revisione n. 1 del 12 marzo 2020)

