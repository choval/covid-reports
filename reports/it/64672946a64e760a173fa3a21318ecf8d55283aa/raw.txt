Il Ministro dell’istruzione
1
Modalità di costituzione e di nomina delle commissioni
dell’esame di Stato conclusivo del secondo ciclo di istruzione per l’anno scolastico 2019/2020
VISTO il decreto legge 8 aprile 2020, n. 22, recante “Misure urgenti sulla regolare
conclusione e l’ordinato avvio dell’anno scolastico e sullo svolgimento degli
esami di Stato”, e, in particolare, l’articolo 1, comma 3, lettera c);
VISTA la legge 10 dicembre 1997, n. 425, recante “Disposizioni per la riforma degli esami
di Stato conclusivi dei corsi di studio di istruzione secondaria superiore” e, in
particolare, l’articolo 4, comma 10;
VISTA la legge 10 marzo 2000, n. 62, recante “Norme per la parità scolastica e
disposizioni sul diritto allo studio e all’istruzione”;
VISTO il decreto legislativo 30 marzo 2001, n.165, recante “Norme generali
sull’ordinamento del lavoro alle dipendenze delle amministrazioni pubbliche”;
VISTO il decreto legislativo 13 aprile 2017, n. 62, recante “Norme in materia di valutazione
e certifìcazione delle competenze nel primo ciclo ed esami di Stato, a norma
dell’articolo 1, commi 180 e 181, lettera i), della legge 13 luglio 2015, n. 107”;
VISTO il decreto del Presidente della Repubblica 23 luglio 1998, n.323, recante
“Regolamento recante disciplina degli esami di Stato conclusivi dei corsi di studio
di istruzione secondaria superiore, a norma dell’articolo 1 della legge 10 dicembre
1997, n.425” e, in particolare, l’articolo 9, comma 8;
VISTO il decreto del Ministro della pubblica istruzione di concerto con il Ministro
dell’economia e delle finanze 24 maggio 2007, concernente il compenso spettante
al presidente e ai commissari dell’esame conclusivo del secondo ciclo di istruzione;
VISTO il decreto del Ministro dell’istruzione, dell’università e della ricerca 5 marzo 2019,
n. 183, recante “Disposizioni per la nomina dei componenti le commissioni
dell’esame di Stato conclusivo del secondo ciclo di istruzione”;
VISTO il decreto del Ministro dell’istruzione 30 gennaio 2020, n. 28, concernente
l’individuazione delle discipline oggetto della seconda prova scritta dell’esame di
Stato conclusivo del secondo ciclo di istruzione;
ASSUNTA la necessità di emanare, ai sensi dell’articolo 1, comma 3, lettera c), del decreto
legge 8 aprile 2020, n. 22, per l’anno scolastico 2019/2020, a seguito
dell’emergenza epidemiologica COVID - 19, disposizioni concernenti le modalità
di costituzione e di nomina delle commissioni dell’esame di Stato conclusivo del
secondo ciclo di istruzione, prevedendo la loro composizione con commissari
esclusivamente appartenenti all’istituzione scolastica sede di esame, con presidente
esterno, in deroga all’articolo 16, comma 4, del decreto legislativo n. 62 del 2017;
ORDINA
Articolo 1
Configurazione delle commissioni dell’esame di Stato conclusivo
del secondo ciclo di istruzione
1. Gli Uffici scolastici regionali e le istituzioni scolastiche, per quanto di rispettiva competenza,
costituiscono le commissioni dell’esame di Stato conclusivo del secondo ciclo di istruzione
secondo i criteri indicati nella presente ordinanza.
m_pi.AOOUFGAB.REGISTRO DECRETI.R.0000197.17-04-2020
Il Ministro dell’istruzione
2
Articolo 2
Disposizioni generali
1. Ai sensi dell’articolo 1, comma 3, lettera c) del decreto legge 8 aprile 2020, n. 22, sono costituite,
in deroga all’articolo 16, comma 4, del decreto legislativo n. 62 del 2017, le commissioni
dell’esame di Stato conclusivo del secondo ciclo di istruzione, in ragione di una ogni due classi.
2. Le commissioni sono presiedute da un presidente esterno all’istituzione scolastica e composte da
sei commissari interni per ciascuna delle due classi, ferma restando la possibilità che uno o più
commissari siano individuati per entrambe le classi. La partecipazione ai lavori delle commissioni
dell’esame di Stato rientra tra gli obblighi inerenti allo svolgimento delle funzioni proprie del
personale della scuola.
3. Il presidente è nominato dal dirigente preposto all’Ufficio scolastico regionale. I commissari sono
designati dai competenti consigli di classe.
Articolo 3
Abbinamenti delle classi/commissioni: adempimenti delle istituzioni scolastiche
1. Il dirigente scolastico dell’istituto statale di istruzione secondaria di secondo grado (con eventuali
succursali, sezioni staccate e/o sedi coordinate o sezioni associate) o il coordinatore delle attività
educative e didattiche dell’istituto paritario di istruzione secondaria di secondo grado (in seguito,
dirigente scolastico/coordinatore), dopo aver inserito gli studenti aspiranti candidati per
abbreviazione per merito, ove possibile, nella classe terminale dello stesso corso frequentato,
formula una proposta relativa alla formazione delle commissioni e all’abbinamento delle
classi/commissioni, avvalendosi dell’allegato modello ES-0, in modalità esclusivamente on line
nel portale SIDI, sulla base dei seguenti criteri:
a. ciascuna classe terminale, statale o paritaria - ivi comprese le classi articolate su più
indirizzi di studio - confluisce in una sola commissione;
b. l’istituto della prima classe della commissione può essere statale (anche relativo a
percorso di secondo livello dell’istruzione per adulti, esplicitando il codice
meccanografico specifico) o paritario, e dà il nome alla commissione;
c. l’abbinamento tra le due classi/commissioni è effettuato in modo che i commissari
possano operare su entrambe le classi;
d. l’abbinamento deve essere effettuato nell’ordine:
i. tra due classi/commissioni dello stesso indirizzo di studio;
ii. tra due classi/commissioni con indirizzi di studio diversi, qualora le discipline
affidate ai commissari siano le stesse tra i due indirizzi o, comunque,
riconducibili alle stesse classi di concorso;
iii. tra il codice del corso diurno e quello di pari indirizzo del percorso di secondo
livello dell’istruzione per adulti, se gli stessi operano nella stessa sede. In
subordine, è consentito l’abbinamento di due classi di percorsi di secondo
livello dell’istruzione per adulti anche relativi a indirizzi diversi, per i quali
esista coincidenza della/e disciplina/e oggetto di seconda prova scritta, già
individuata dal d.m. n. 28 del 2020;
iv. qualora per difficoltà obiettive (a esempio, eccessiva distanza tra gli istituti cui
appartengono le classi da abbinare) non sia possibile rispettare i criteri sopra
indicati, è consentito effettuare abbinamenti tra due classi con indirizzi di
studio diversi dello stesso percorso (licei, istituti tecnici, istituti professionali);
v. in via residuale, tra due classi appartenenti a percorsi di studio diversi, anche
quando le discipline affidate ai commissari non siano le stesse tra i due
indirizzi o, comunque, non siano riconducibili alle stesse classi di concorso. In
tale ipotesi, l’abbinamento è consentito anche nel caso in cui la disciplina o
classe di concorso coincidente sia una sola.
Il Ministro dell’istruzione
3
2. Nelle situazioni di cui al comma 1, lettera d) sub iii., iv., v., il commissario o i commissari non
coincidenti operano, in sede d’esame, limitatamente all’indirizzo per il quale sono stati nominati.
3. Le proposte di formazione e abbinamento delle commissioni di esame, elaborate dai dirigenti
scolastici/coordinatori secondo i criteri di cui sopra, attraverso gli allegati modelli ES-0 ed ES-C
compilati on line nel sistema SIDI e trasformati in formato pdf, sono messe a disposizione
dell’Ufficio scolastico regionale competente secondo la tempistica prevista nell’allegato.
4. La compilazione telematica dei modelli ES-0 ed ES-C compete sia agli istituti statali che agli
istituti paritari. I dati inseriti dalle istituzioni scolastiche nella compilazione del modello ES-0, in
particolare, sono memorizzati dal sistema e acquisiti in via definitiva da parte degli uffici
scolastici territoriali, con le eventuali modifiche e integrazioni ritenute necessarie.
5. Il modello ES-0 ripropone il numero degli studenti frequentanti già trasmessi dalle istituzioni
scolastiche all’Anagrafe nazionale degli studenti. In relazione a tale consistenza numerica, in
questa fase le stesse istituzioni scolastiche possono apportare le modifiche necessarie al fine di
assicurare una regolare configurazione della commissione.
Articolo 4
Abbinamenti delle classi/commissioni: adempimenti degli Uffici scolastici regionali
1. L’Ufficio scolastico regionale, per il tramite degli Ambiti territoriali provinciali, una volta
importati a sistema, tramite le apposite funzioni, i dati contenuti nei modelli ES-0 e consultati i
modelli ES-C compilati telematicamente dalle scuole, valuta le proposte formulate dai dirigenti
scolastici/coordinatori e provvede alle variazioni ritenute necessarie, in conformità ai criteri
sopraindicati per gli abbinamenti delle classi/commissioni.
2. Con riferimento a tale attività, si evidenzia che:
a. la commissione deve essere costituita sulla base dell’indirizzo d’esame, come individuato
nelle tabelle allegate al d.m. n. 28 del 2020;
b. l’Ufficio scolastico regionale procede, prima in ambito comunale e poi provinciale, agli
abbinamenti ad altro istituto delle classi/commissioni rimaste isolate nell’istituto di
appartenenza, in quanto di numero dispari, comprese le eventuali classi dei percorsi di
secondo livello dell’istruzione per adulti. In caso di impossibilità di procedere
all’abbinamento, in via eccezionale, l’Ufficio scolastico regionale provvede a costituire
una commissione a sé stante;
c. non è consentito procedere all’abbinamento tra le classi/commissioni operanti in province
diverse. Detto criterio si intende applicabile anche al fine dell’abbinamento di
classi/commissioni in caso di classi articolate.
3. Dopo l’attività di valutazione e controllo delle proposte di configurazione dei dirigenti
scolastici/coordinatori, gli Uffici scolastici regionali, anche avvalendosi degli Ambiti territoriali
provinciali, all’uopo delegati, provvedono all’ acquisizione definitiva nel sistema informativo
delle configurazioni delle commissioni di esame utilizzando i dati presenti come inseriti dagli
istituti statali e paritari nella fase di proposta con il modello ES-0.
4. I dati relativi alla configurazione delle commissioni della Regione autonoma Valle d’Aosta, ai
fini dell’acquisizione al sistema informativo, sono indirizzati al MI - Dipartimento per il sistema
educativo di istruzione e di formazione – Direzione generale per gli ordinamenti scolastici e la
valutazione del sistema nazionale di istruzione – Ufficio terzo, all’indirizzo di posta elettronica
certificata dgosv@postacert.istruzione.it.
5. Si sottolinea, altresì, la responsabilità degli uffici scolastici periferici e dei dirigenti
scolastici/coordinatori in ordine al mancato o inidoneo controllo sulla correttezza dei dati
trasmessi, rispettivamente, dai dirigenti scolastici/coordinatori e dal personale preposto delle
scuole interessate.
Il Ministro dell’istruzione
4
Articolo 5
Designazione dei commissari
1. Ciascun consiglio di classe designa i commissari, anche riunendosi in modalità a distanza.
2. Il dirigente scolastico/coordinatore, dopo tale designazione, procede alla registrazione telematica
del modello ES-C e lo inoltra all’Ufficio scolastico regionale per il tramite dell’Ambito
territoriale provinciale.
3. Il consiglio di classe, nella designazione dei commissari, opera tenendo presenti i seguenti criteri:
a. i commissari sono designati tra i docenti appartenenti al consiglio di classe, titolari
dell’insegnamento, sia a tempo indeterminato che a tempo determinato. Può essere
designato come commissario un docente la cui classe di concorso sia diversa da quella
prevista dal quadro orario ordinamentale per la disciplina selezionata, purché insegni la
disciplina stessa nella classe terminale di riferimento. Le istituzioni scolastiche, in
considerazione del carattere nazionale dell’esame di Stato, non possono designare
commissari con riferimento agli insegnamenti facoltativi dei licei di cui all’art. 10, co. 1,
lettera c), del d.P.R. n. 89 del 2010, relativamente agli ulteriori insegnamenti degli istituti
professionali finalizzati al raggiungimento degli obiettivi previsti dal piano dell’ offerta
formativa di cui all’ art. 5, co. 3, lettera a), del d.P.R. n. 87 del 2010, e con riferimento
agli ulteriori insegnamenti degli istituti tecnici finalizzati al raggiungimento degli
obiettivi previsti dal piano dell’offerta formativa di cui all’art. 5, co. 3, lettera a), del
d.P.R. n. 88 del 2010;
b. i commissari sono individuati nel rispetto dell’equilibrio tra le discipline. In ogni caso, è
assicurata la presenza del commissario di italiano nonché del/dei commissario/i della
seconda prova scritta, già individuata per ciascun indirizzo di studio dal d.m. n. 28 del
2020. I commissari possono condurre l’esame in tutte le discipline per le quali hanno
titolo secondo la normativa vigente (abilitazione o, in mancanza, laurea);
c. il docente che insegna in più classi terminali può essere designato per un numero di
classi/commissioni non superiore a due, appartenenti alla stessa commissione, salvo casi
eccezionali e debitamente motivati, al fine di consentire l’ordinato svolgimento di tutte le
operazioni collegate all’esame di Stato;
d. per i candidati ammessi all’abbreviazione per merito, i commissari sono quelli della
classe terminale alla quale i candidati stessi sono stati assegnati;
e. i docenti designati come commissari, che usufruiscono delle agevolazioni di cui
all’articolo 33 della l. n. 104 del 1992, hanno facoltà di non accettare la designazione;
f. è evitata, salvo nei casi debitamente motivati da ineludibile necessità, la nomina dei
commissari in situazioni di incompatibilità dovuta a rapporti di parentela e di affinità
entro il quarto grado ovvero a rapporto di coniugio o convivenza con i candidati che essi
esamineranno.
4. Nel caso in cui il docente titolare di una disciplina affidata a commissario sia assente per almeno
novanta giorni e rientri in servizio dopo il 30 aprile 2020, sarà nominato commissario il supplente
che ha impartito l’insegnamento nel corso dell’anno scolastico.
Articolo 6
Criteri particolari
1. Nelle classi articolate su più indirizzi di studio o nelle classi nelle quali vi siano gruppi di studenti
che studiano lingue straniere diverse, i commissari sono designati in modo che ciascuno degli
stessi sia correlato ai diversi indirizzi o ai diversi gruppi di studenti. Qualora non sia possibile
assicurare tale correlazione, si procede alla designazione di più commissari con riferimento a
ciascun indirizzo o a ciascun gruppo di candidati. In tale caso, i commissari operano
separatamente, per ciascun indirizzo o per ciascun gruppo di candidati.
Il Ministro dell’istruzione
5
2. Per la regione Lombardia, nelle classi di istituto professionale statale alle quali sono assegnati i
candidati in possesso del diploma professionale di “tecnico” che frequentano nel corrente anno
scolastico il corso annuale, previsto dall’art. 15, co. 6, del citato d.lgs. n. 226 del 2005 e dalla
relativa Intesa del 16 marzo 2009 tra il MIUR e la Regione Lombardia, i commissari designati dal
consiglio di classe dell’istituto professionale assegnatario operano anche per tale gruppo di
candidati.
3. Per le classi degli studenti che sostengono l’esame del progetto EsaBac, è assicurata la presenza
del commissario competente per la disciplina “Lingua e letteratura francese” e del commissario
per la disciplina di storia; nelle commissioni giudicatrici di esame di Stato che valutano gli
studenti degli istituti tecnici in cui è attivato il progetto EsaBac techno, è assicurata la presenza
del commissario competente per la disciplina “Lingua, cultura e comunicazione” francese e del
commissario per la disciplina di storia.
4. Nelle sezioni con opzione internazionale cinese, è assicurata la presenza del commissario di
lingua e letteratura cinese e del commissario della disciplina veicolata nella lingua cinese (storia).
Se il commissario di lingua e letteratura cinese coincide con il commissario della disciplina
veicolata in lingua cinese (storia), il consiglio di classe designa, in luogo del commissario della
disciplina veicolata in lingua cinese, un commissario di altra disciplina; il commissario di lingua e
letteratura cinese conduce l’esame anche nella disciplina veicolata in lingua cinese. Ove
l’insegnamento di lingua e letteratura cinese sia impartito da due docenti, uno di madrelingua
cinese e uno di madrelingua italiana, il consiglio di classe designa entrambi i docenti come
commissari di lingua e letteratura cinese.
5. Nelle sezioni con opzione internazionale spagnola, è assicurata la presenza del commissario di
lingua e letteratura spagnola e del commissario della disciplina veicolata nella lingua spagnola.
6. Nelle sezioni con opzione internazionale tedesca, è assicurata la presenza del commissario di
lingua e letteratura tedesca e del commissario della disciplina veicolata nella lingua tedesca.
Articolo 7
Elenco dei presidenti di commissione e istanze di nomina
1. Ai sensi dell’art. 16, co. 5, del d.lgs. n. 62 del 2017, e dell’art. 3 del d.m. n. 183 del 2019, presso
l’Ufficio scolastico regionale è istituito l’elenco dei presidenti di commissione dell’esame di
Stato conclusivo del secondo ciclo di istruzione.
2. Ai sensi degli artt. 3, co. 3, e 4, co. 2, lettera a), del d.m. n. 183 del 2019, sono tenuti alla
presentazione dell’istanza di iscrizione nell’elenco dei presidenti e dell’istanza di nomina in
qualità di presidente, i dirigenti scolastici in servizio preposti a istituti di istruzione secondaria di
secondo grado statali e a istituti di istruzione statali nei quali funzionano corsi di studio di
istruzione secondaria di secondo grado, nonché i dirigenti preposti ai convitti nazionali e agli
educandati femminili.
3. Ai sensi degli artt. 3, co. 4 e 4, co. 2, lettere b), c), d), e), f), g), h), i), l), e co. 3, del d.m. n. 183
del 2019, hanno facoltà di presentare l’istanza di iscrizione nell’elenco dei presidenti e l’istanza
di nomina in qualità di presidente di commissione:
a. i dirigenti scolastici in situazione di disabilità o che usufruiscano delle agevolazioni di
cui all’art. 33 della l. n. 104 del 1992;
b. i dirigenti scolastici in servizio preposti a istituti del primo ciclo di istruzione statali;
c. i docenti in servizio con rapporto di lavoro a tempo indeterminato in istituto d’istruzione
secondaria di secondo grado statale, con almeno dieci anni di servizio di ruolo, compresi
in graduatorie di merito nei concorsi per dirigente scolastico;
d. i docenti in servizio con rapporto di lavoro a tempo indeterminato, con almeno dieci anni
di servizio di ruolo, che abbiano svolto per almeno un anno nell’ultimo triennio, incluso
l’anno in corso, incarico di presidenza;
Il Ministro dell’istruzione
6
e. i docenti in servizio con rapporto di lavoro a tempo indeterminato di istituto d’istruzione
secondaria di secondo grado statale, con almeno dieci anni di servizio di ruolo, che
abbiano svolto per almeno un anno nell’ultimo triennio, incluso l’anno in corso, le
funzioni di collaboratore del dirigente scolastico, ai sensi dell’articolo 25, comma 5, del
d.lgs. 165/2001;
f. i docenti in servizio di istituto d’istruzione secondaria di secondo grado statale con
rapporto di lavoro a tempo indeterminato, con almeno dieci anni di servizio di ruolo,
provvisti di laurea almeno quadriennale o specialistica o magistrale;
g. i docenti in servizio con rapporto di lavoro a tempo indeterminato di istituto d’istruzione
secondaria di secondo grado statale, con almeno dieci anni di servizio di ruolo;
h. i dirigenti scolastici di istituti di istruzione secondaria di secondo grado statali, collocati a
riposo da non più di tre anni;
i. i dirigenti scolastici di istituti del primo ciclo di istruzione statali, collocati a riposo da
non più di tre anni;
j. i docenti, già di ruolo in istituti di istruzione secondaria di secondo grado statali, collocati
a riposo da non più di tre anni.
4. Hanno facoltà di presentare istanza di iscrizione nell’elenco dei presidenti di commissione e
istanza di nomina in qualità di presidente di commissione, purché rientrino in una delle categorie
di cui al comma 3, lettere c, d, e, f, g, j:
a. ai sensi dell’art. 12 del d.m. n. 183 del 2019, i docenti in servizio in istituti statali di
istruzione secondaria di secondo grado, con rapporto di lavoro a tempo parziale. Qualora
siano nominati, tali docenti sono tenuti a prestare servizio secondo l’orario previsto per il
rapporto di lavoro a tempo pieno e ai medesimi sono corrisposti, per il periodo
dell’effettiva partecipazione all’esame, la stessa retribuzione e lo stesso trattamento
economico che percepirebbero senza la riduzione dell’attività lavorativa, ai soli fini dello
svolgimento della funzione di presidente;
b. i docenti-tecnico pratici con insegnamento autonomo e con insegnamento in
compresenza;
c. i docenti di sostegno, con abilitazione all’insegnamento nella scuola secondaria di
secondo grado. Non possono presentare istanza di nomina in qualità di presidenti i
docenti di sostegno che hanno seguito durante il corrente anno scolastico candidati con
disabilità che partecipano all’esame di Stato, in quanto deve essere assicurata la presenza
dei docenti medesimi durante l’esame;
d. i docenti in situazione di disabilità o che usufruiscono delle agevolazioni di cui all’art. 33
della l. n. 104 del 1992 e s.m.i.;
e. i docenti di religione, con abilitazione all’insegnamento nella scuola secondaria di
secondo grado, con contratto a tempo indeterminato in istituti di istruzione secondaria di
secondo grado statali.
5. Il requisito dei dieci anni di servizio di ruolo, richiesto ai docenti quale titolo per la nomina in
qualità di presidente dall’articolo 4 del d.m. n.183 del 2019, deve intendersi riferito al servizio di
ruolo prestato cumulativamente non solo nella scuola secondaria di secondo grado, ma anche
negli altri gradi scolastici.
6. Le istanze di inclusione nell’elenco regionale dei presidenti di commissione sono trasmesse dagli
aspiranti tramite l’allegato modello ES-E,, attraverso l’apposita funzione disponibile sul portale
POLIS, secondo la tempistica riportata nell’allegato alla presente ordinanza. Il sistema trasmette
agli interessati notifica dell’avvenuta presentazione dell’istanza all’indirizzo di posta elettronica
registrato su POLIS e, in allegato a essa, la copia del modello salvato dal sistema.
Immediatamente dopo, gli aspiranti alla nomina in qualità di presidente possono provvedere alla
compilazione della relativa istanza di nomina (modello ES-1). Al personale scolastico collocato a
riposo, nel caso di difficoltà o impossibilità di accesso al portale POLIS, è consentito di
Il Ministro dell’istruzione
7
trasmettere il modello ES-E cartaceo all’ambito territoriale provinciale della provincia di
residenza, entro gli stessi termini di conclusione del procedimento ordinario di presentazione
delle istanze.
7. Ove, in sede di effettuazione delle operazioni di verifica dei modelli ES-1, i dirigenti, con
riferimento alle istanze di propria competenza, riscontrino eventuali anomalie relative al modello
ES-E, che riporta una parte delle informazioni del modello ES-1, provvedono agli adempimenti
consequenziali. Pertanto, qualora le modifiche poste in essere sul modello ES-1 abbiano riflessi
sul modello ES-E del medesimo aspirante, le stesse vanno gestite anche sul modello ES-E.
8. A seguito delle predette operazioni di verifica, gli elenchi regionali dei presidenti sono elaborati
dal sistema informativo e trasmessi ai competenti Uffici scolastici regionali, che provvedono alla
pubblicazione degli stessi.
Articolo 8
Nomina dei componenti le commissioni di esame di Stato
1. La partecipazione ai lavori delle commissioni di esame di Stato rientra tra gli obblighi inerenti
allo svolgimento delle funzioni proprie del personale della scuola, salvo le deroghe consentite
dalle disposizioni normative vigenti.
2. Non è, pertanto, consentito rifiutare l’incarico o lasciarlo, salvo i casi di legittimo impedimento.
Eventuali inosservanze sono suscettibili di valutazione sotto il profilo disciplinare.
Articolo 9
Modalità di partecipazione alle operazioni di nomina in qualità di presidente di commissioni di esame
di Stato
1. Le nomine dei presidenti delle commissioni di esame di Stato sono disposte dal dirigente
preposto all’Ufficio scolastico regionale che, a tal fine, si avvale del sistema informativo.
2. Le istanze di nomina in qualità di presidente delle commissioni di esame di Stato sono presentate
attraverso il modello ES-1. Si precisa che la presentazione dell’istanza di inclusione nell’elenco
dei presidenti (modello ES-E), se non integrata dall’istanza di nomina in qualità di presidente
attraverso la presentazione del modello ES-1 debitamente trasmesso al sistema, non permette la
partecipazione al procedimento di nomina.
3. Non è consentita la presentazione dei modelli ES-1 ai docenti designati dal consiglio di classe in
qualità di commissari; in ogni caso, le eventuali istanze presentate da tali docenti non vengono
validate dalle istituzioni scolastiche nel corso delle operazioni di loro competenza.
4. I presidenti delle commissioni sono scelti nell’ambito delle categorie di personale aventi titolo
alla nomina, secondo l’ordine di precedenza e nel rispetto dei criteri e delle fasi di cui agli artt. 4
e 7 del d.m. n. 183 del 2019. Si precisa che, al fine di garantire il regolare svolgimento dell’esame
di Stato, in caso di esaurimento dell’elenco regionale, il dirigente preposto all’Ufficio scolastico
regionale può nominare personale non inserito in tale elenco, appartenente alle categorie di cui
all’art. 4, co. 2, del citato d.m.
5. Le istanze degli aspiranti alla nomina in qualità di presidenti delle commissioni dell’esame di
Stato sono trasmesse, tramite il modello ES-1, esclusivamente on line nel portale POLIS.
6. Al personale scolastico collocato a riposo, nel caso di difficoltà o impossibilità di accesso al
portale POLIS, è consentito di trasmettere il modello ES-1 cartaceo all’ambito territoriale
provinciale della provincia di residenza.
7. Il personale della scuola della Regione autonoma Valle d’Aosta, della Provincia di Bolzano e
delle scuole con lingua d’insegnamento slovena e con insegnamento bilingue sloveno - italiano
del Friuli Venezia Giulia trasmette il modello ES -1 in forma cartacea agli uffici competenti per
territorio. La trasmissione telematica o la consegna cartacea (solo nei casi sopra previsti) dei
modelli ES-1 avviene secondo la tempistica di cui all’allegato alla presente ordinanza.
Il Ministro dell’istruzione
8
8. Il personale collocato a riposo deve dichiarare, sotto la sua personale responsabilità, di trovarsi
nelle situazioni indicate dalla presente ordinanza ai fini del conferimento della nomina.
Articolo 10
Procedimento di controllo dei modelli ES-1
1. I dirigenti scolastici/coordinatori e i dirigenti degli Uffici scolastici periferici, per quanto di
rispettiva competenza, effettuano in ordine cronologico:
a. la verifica amministrativa del contenuto dei modelli ES-1 trasmessi dagli aspiranti alla
nomina con particolare riguardo all’effettivo possesso di tutti i requisiti previsti dalle
disposizioni vigenti e dichiarati da parte degli aspiranti;
b. la convalida delle domande trasmesse con i suddetti modelli. Tale convalida fa fede
rispetto a tutti i dati in esse contenuti e attesta l’espletamento dell’attività di controllo da
parte dei dirigenti responsabili;
c. l’eventuale revoca della domanda in precedenza convalidata, per mancanza dei requisiti
richiesti. E’ consentito convalidare nuovamente una domanda revocata per errore.
2. Ove, in sede di effettuazione delle operazioni di controllo dei modelli ES-1, i dirigenti riscontrino
eventuali anomalie relative al modello ES-E, che riporta una parte delle informazioni del modello
ES-1, provvedono agli adempimenti conseguenti. Pertanto, qualora le modifiche sul modello ES-
1 abbiano riflessi sul modello ES-E del medesimo aspirante, le stesse vanno gestite anche sul
modello ES-E.
3. Il sistema informativo tratta, per la nomina delle commissioni d’esame, esclusivamente le
domande convalidate dai soggetti responsabili. Non hanno alcun rilievo ai fini della nomina le
domande revocate.
4. Gli uffici scolastici periferici e i dirigenti scolastici/coordinatori possono richiedere agli
interessati le rettifiche e/o integrazioni ritenute necessarie ai fini della regolarità del
procedimento.
Articolo 11
Procedimento di nomina dei presidenti delle commissioni di esame di Stato
1. I presidenti delle commissioni dell’esame di Stato sono nominati:
a. secondo le fasi territoriali di nomina di cui all’art. 7 del d.m. n. 183 del 2019;
b. all’interno delle fasi territoriali di nomina, in base ai criteri di cui all’art. 4 del citato d.m.;
c. in base alle preferenze a parità di condizioni di cui all’art. 9 del predetto d.m.
2. Le nomine sono subordinate all’inesistenza delle preclusioni alla nomina e delle condizioni
personali ostative all’incarico di cui agli artt. 13 e 14 del suindicato d.m.
3. I presidenti sono nominati nelle sedi per le quali hanno espresso gradimento, nel rispetto
dell’ordine procedimentale di cui sopra. Ove non sia possibile la nomina nelle sedi indicate in via
preferenziale, si procede alla nomina d’ufficio.
Articolo 12
Preclusioni alla nomina in qualità di presidente
1. Ai sensi dell’art. 13 del d.m. n. 183 del 2019, i presidenti non possono essere nominati nelle
commissioni d’esame operanti:
a. nella scuola di servizio (anche con riferimento alle scuole di completamento dell’orario
di servizio), comprese le sezioni staccate, le sedi coordinate, le scuole aggregate, le
sezioni associate;
b. nelle scuole del distretto scolastico della sede di servizio, salvo quanto previsto dall’art.
18;
Il Ministro dell’istruzione
9
c. nelle scuole statali o paritarie ove abbiano già espletato per due volte consecutive, nei due
anni precedenti, l’incarico di presidente o di commissario esterno;
d. nelle scuole nelle quali abbiano prestato servizio nei due anni precedenti (anche paritarie,
con riferimento ai docenti che abbiano insegnato, regolarmente autorizzati, sia in istituti
statali che in istituti paritari).
Articolo 13
Condizioni personali ostative all’incarico di presidente
1. Ai sensi dell’art. 14 del d.m. n. 183 del 2019, sono condizioni personali ostative all’incarico di
presidente:
a. avere riportato condanne penali o avere in corso procedimenti penali per i quali sia stata
formalmente iniziata l’azione penale;
b. avere in corso procedimenti disciplinari;
c. essere incorsi, nell’ultimo biennio, in sanzioni disciplinari superiori alla sanzione
minima;
d. essere in aspettativa o comunque assenti dal servizio, sempre che si preveda il rientro in
servizio in data posteriore a quella di inizio degli esami;
e. essere collocati fuori ruolo o utilizzati in altri compiti, ai sensi dei vigenti contratti
collettivi nazionali di lavoro;
f. essere in posizione di astensione obbligatoria o facoltativa dal lavoro, ai sensi del d.lgs. n.
151 del 2001, e successive modifiche e integrazioni;
g. essere in aspettativa o distacco sindacale.
2. È altresì preclusa la possibilità di presentare istanza di nomina in qualità di presidente a:
a. docenti designati commissari;
b. docenti di istituti statali che insegnino, regolarmente autorizzati, contestualmente anche
in istituti paritari;
c. personale impegnato come sostituto del dirigente scolastico durante lo svolgimento
dell’esame di Stato, qualora quest’ultimo abbia presentato istanza di nomina in qualità di
presidente di commissioni di esame di Stato;
d. personale docente della scuola che sia assente per almeno novanta giorni e rientri in
servizio dopo il 30 aprile 2019;
e. personale che risulti trasferito per incompatibilità ambientale presso la scuola in cui
prestava servizio.
Articolo 14
Personale da esonerare
1. I dirigenti scolastici e i docenti nominati anche commissari governativi, in caso di
sovrapposizione temporale dei due incarichi e qualora, a giudizio dei competenti dirigenti
preposti agli Uffici scolastici regionali, non sia praticabile soluzione alternativa, sono esonerati
dall’incarico.
Articolo 15
Personale non utilizzato nelle operazioni di esame
1. Al di fuori delle ipotesi di esonero, il personale dirigente e docente non utilizzato nelle operazioni
di esame deve rimanere a disposizione della scuola di servizio fino al 30 giugno 2020.
2. I dirigenti preposti agli Uffici scolastici regionali e i dirigenti scolastici acquisiscono l’effettivo
recapito di tale personale dirigente e docente, con riferimento a tutto il periodo di svolgimento
delle operazioni stesse.
Il Ministro dell’istruzione
10
Articolo 16
Nomina dei presidenti delle commissioni di esame di Stato. Nomina su preferenza e d’ufficio dei
dirigenti scolastici tenuti alla presentazione dell’istanza
1. Ai sensi dell’art. 4, cc. 1 e 4, del d.m. n. 183 del 2019, i presidenti di commissione sono nominati
dal dirigente preposto all’Ufficio scolastico regionale attingendo esclusivamente dall’elenco
regionale dei presidenti; al fine di garantire il regolare svolgimento dell’esame di Stato, in caso di
esaurimento dell’elenco regionale, l’Ufficio scolastico regionale può nominare personale non
inserito in tale elenco, purché appartenente alle categorie di cui all’art. 4, co. 2, del d.m. n. 183
del 2019.
2. Le nomine relative ai dirigenti scolastici in servizio preposti a istituti statali d’istruzione
secondaria di secondo grado ovvero a istituti statali nei quali funzionano corsi di studio di
istruzione secondaria di secondo grado e ai dirigenti scolastici preposti ai convitti nazionali e agli
educandati femminili, tenuti alla presentazione della istanza di nomina in qualità di presidente,
attraverso il modello ES-1, sono disposte considerando prioritariamente le preferenze espresse
dagli aspiranti relativamente al comune e alla provincia di servizio o di residenza, dando priorità
a quelle relative al comune, nello stesso ordine in cui sono indicate nella scheda di
partecipazione.
3. Le sedi esprimibili sono i distretti scolastici, a esclusione del distretto scolastico ove è presente la
scuola nella quale si presta servizio, nonché i comuni della provincia di servizio o di residenza,
purché compresa nella regione di servizio e, per il personale non in servizio, nella sola provincia
di residenza. Non possono essere richieste sedi al di fuori dell’ambito provinciale.
4. Prima di procedere alle nomine su preferenza delle altre categorie di personale avente titolo alla
nomina in qualità di presidente, si procede alla nomina d’ufficio dei dirigenti scolastici di cui
sopra nell’ambito del comune, e, poi, della provincia. L’assegnazione d’ufficio è effettuata
tenendo conto dell’eventuale opzione di gradimento tra comune di servizio o di residenza,
nell’ordine indicato nella tabella di viciniorietà utilizzata per i trasferimenti del personale della
scuola tra i comuni e distretti della provincia. In assenza dell’opzione, si procede a partire dal
comune di servizio.
Articolo 17
Nomina dei presidenti delle commissioni di esame di Stato. Nomina su preferenza e d’ufficio
delle altre categorie di personale avente titolo
1. Successivamente alle nomine d’ufficio in ambito provinciale dei dirigenti scolastici tenuti alla
presentazione dell’istanza, sono disposte le nomine sulla base delle preferenze espresse in ambito
comunale e provinciale da tutte le altre categorie di personale avente titolo alla nomina in qualità
di presidente, nello stesso ordine in cui sono state indicate nel modello ES-1. Anche in questo
caso è data priorità alle preferenze relative al comune di servizio e/o di residenza.
2. Le sedi esprimibili sono i distretti scolastici, a esclusione del distretto scolastico ove è presente la
scuola in cui si presta servizio, nonché i comuni della provincia di servizio o residenza e, per il
personale non in servizio, della sola provincia di residenza. Non possono essere richieste sedi al
di fuori dell’ambito provinciale.
3. A seguire, si procede alla nomina d’ufficio, nell’ambito del comune ed eventualmente della
provincia, degli altri aspiranti. L’assegnazione d’ufficio è effettuata considerando l’eventuale
opzione di gradimento tra il comune di servizio e quello di residenza, nell’ordine indicato nella
tabella di viciniorietà utilizzata per i trasferimenti del personale della scuola tra i comuni e
distretti della provincia. In assenza dell’opzione, si procede a partire dal comune di servizio.
4. Relativamente alle fasi di nomina d’ufficio, nell’ambito della provincia, l’ordine di assegnazione
è quello di cui alla tabella di viciniorietà utilizzata per i trasferimenti del personale della scuola
tra i comuni e distretti della provincia.
Il Ministro dell’istruzione
11
Articolo 18
Nomine residuali dei presidenti in ambito regionale - Province con non più di quattro distretti
1. Ai sensi dell’art. 13, co. 2, del d.m. n. 183 del 2019, solo per le province con non più di quattro
distretti, esaurite le fasi territoriali relative agli ambiti sia comunale che provinciale, qualora non
sia possibile – in base alle disposizioni sopraindicate – nominare i presidenti di tutte le
commissioni di esame, al fine di garantire il regolare svolgimento dell’esame di Stato, si procede
alla nomina d’ufficio dei presidenti delle commissioni nello stesso ambito distrettuale di servizio,
in deroga alle preclusioni dell’ambito distrettuale. Si opera comunque nel rispetto di tutte le altre
preclusioni di cui al d.m. n. 183 del 2019, di seguito specificate:
a. divieto di nomina nelle commissioni di esame presenti nella scuola di servizio (anche con
riferimento alla scuola di completamento dell’orario di servizio), comprese le sezioni
staccate, le sedi coordinate, le scuole aggregate, le sezioni associate;
b. divieto di nomina nelle scuole ove si sia prestato servizio nei due anni precedenti l’anno
in corso;
c. divieto di nomina nelle scuole ove si sia svolto per due volte consecutive, nei due anni
precedenti, l’incarico di presidente o commissario esterno.
2. Nel caso di impossibilità di formare le commissioni, il dirigente preposto all’Ufficio scolastico
regionale può nominare d’ufficio, anche al di fuori della provincia, in ambito regionale, a partire
dalla provincia limitrofa, eventualmente indicata come più gradita e in base alle tabelle di
viciniorietà tra comuni e distretti della stessa provincia e di province della stessa regione, tenendo
comunque conto delle minori distanze di percorrenza.
3. Posti ancora non coperti attraverso il procedimento sono assegnati direttamente dal dirigente
preposto all’Ufficio scolastico regionale competente.
4. Ai sensi dell’art. 9 del d.m. n. 183 del 2019, la preferenza nella nomina dei presidenti,
nell’ambito della categorie di personale di cui all’art. 4 del succitato decreto ministeriale, a parità
di situazione e nell’ambito di ciascuna delle sopraelencate fasi di nomina, è determinata
dall’anzianità di servizio di ruolo, compresa per i dirigenti scolastici quella maturata nel
precedente servizio di ruolo in qualità di docenti.
5. A parità di tutte le condizioni, la preferenza è determinata dall’anzianità anagrafica.
6. L’assegnazione a una delle commissioni operanti nelle sedi d’esame disponibili alla nomina, a
domanda o d’ufficio, secondo i criteri sopra esposti, avviene secondo il principio dell’alternanza
dei percorsi nelle scuole di istruzione secondaria di secondo grado riportate nel Bollettino
ufficiale del MIUR, integrato con l’elenco delle scuole paritarie.
7. Qualora nel medesimo istituto risultino operanti più commissioni, sono esaminate, ai fini
dell’assegnazione, prioritariamente le commissioni costituite da classi dello stesso istituto e,
successivamente, quelle costituite da classi di istituti diversi; in quest’ultimo caso sono
considerate per prime quelle di istituti appartenenti allo stesso comune.
Articolo 19
Fase finale di nomina delle commissioni di esame
1. Al termine della procedura di acquisizione e di elaborazione dei dati contenuti nei modelli ES-1 il
sistema informativo mette a disposizione di ciascuno degli Uffici scolastici regionali, per ogni
sede di esame, i provvedimenti di nomina dei presidenti.
2. I provvedimenti di nomina sono notificati ai soli aspiranti nominati che sono tenuti ad utilizzare il
modello ES-1 nel portale POLIS e alla relativa scuola di servizio direttamente dal sistema
informativo, con l’invio di un’email alla casella di posta elettronica risultante dalla registrazione
dell’aspirante al portale POLIS. L’email rimanda l’aspirante nominato alla consultazione e alla
stampa del provvedimento di nomina definitiva presente all’interno del portale POLIS.
3. Nel caso di segnalazione di problemi di funzionamento del procedimento da parte degli aspiranti
alla nomina, gli uffici territoriali possono fare ricorso alle ordinarie modalità di notifica.
Il Ministro dell’istruzione
12
4. I restanti provvedimenti di nomina, relativi agli aspiranti nominati non tenuti a utilizzare il
modello ES-1 nel portale POLIS, sono notificati ai diretti interessati dagli Uffici scolastici
regionali attraverso le ordinarie modalità, anche per il tramite degli Ambiti territoriali provinciali,
avendo comunque a disposizione i provvedimenti di nomina, come sopra precisato.
5. Gli Uffici scolastici regionali adottano e notificano il provvedimento di nomina delle
commissioni d’esame estrapolando i dati del presidente dai risultati del procedimento
informatizzato e allegando modelli ES-C.
6. Gli Uffici scolastici regionali e le istituzioni scolastiche sono tenuti ad assicurare la massima
informazione attraverso la pubblicazione della nomina dei presidenti nell’ambito territoriale e
nella scuola stessa.
7. Eventuali reclami da parte degli aspiranti in relazione al procedimento di nomina, indirizzati agli
Uffici scolastici regionali, devono essere adeguatamente motivati, con specifica indicazione delle
disposizioni che si ritengono disattese, anche in rapporto alle posizioni di eventuali terzi
interessati.
Articolo 20
Impedimento a espletare l’incarico
1. L’impedimento a espletare l’incarico da parte dei presidenti deve essere comunicato
immediatamente all’Ufficio scolastico regionale competente, il quale dispone subito gli
accertamenti di rito in ordine ai motivi addotti a giustificazione dell’impedimento e la relativa
immediata sostituzione.
2. L’impedimento a espletare l’incarico da parte dei commissari deve essere comunicato
immediatamente al proprio dirigente scolastico, il quale dispone immediati accertamenti in ordine
ai motivi addotti a giustificazione dell’impedimento e la relativa sostituzione.
3. La documentazione comprovante i motivi dell’impedimento deve essere prodotta dai dirigenti
scolastici e dai docenti, rispettivamente, al dirigente preposto all’Ufficio scolastico regionale e al
proprio dirigente scolastico/coordinatore, entro tre giorni dall’insorgenza dell’impedimento
stesso.
Articolo 21
Commissioni nelle scuole italiane all’estero
1. Le indicazioni e le istruzioni per la formazione delle commissioni nelle scuole italiane all’estero
sono diramate dal Ministero degli affari esteri e della cooperazione internazionale.
Il MINISTRO
On. Dott.ssa Lucia Azzolina
Firmato digitalmente da
AZZOLINA LUCIA
C=IT
O=MINISTERO
ISTRUZIONE
UNIVERSITA' E RICERCA
