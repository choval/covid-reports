1
Idrossiclorochina nella terapia dei pazienti adulti con COVID-19
In considerazione dell’assenza di terapie di provata efficacia per COVID-19, si ritiene indispensabile fornire ai
clinici elementi utili ad orientare la prescrizione e a definire, per ciascun farmaco utilizzato, un rapporto fra i
benefici e i rischi sul singolo paziente.
L’uso off-label è consentito unicamente nell’ambito del piano nazionale di gestione dell’emergenza
COVID-19 e nel rispetto degli elementi di seguito riportati.
Inquadramento
L’idrossiclorochina (Plaquenil® cp da 200mg o corrispondente generico)
è un analogo della clorochina chimicamente molto simile e che ne condivide il meccanismo d’azione.
Attualmente nel nostro Paese è utilizzata in campo reumatologico alla dose di 200 mg x 2 anche per periodi
molto prolungati; esiste quindi ampia esperienza clinica (superiore rispetto alla clorochina) riguardo alla sua
tollerabilità.
Perché alcune fonti
indicano
l’idrossiclorochina
come un farmaco
utile nella cura
di COVID-19?
Razionale
Idrossiclorochina (HCQ) e clorochina (CQ) (ed i loro metaboliti attivi) hanno dimostrato
in vitro o in modelli animali di possedere un effetto antivirale attraverso l’alterazione
(aumento) del pH endosomiale che è determinante per la fusione virus-cellula. Tali
farmaci inoltre interferiscono sulla glicosilazione dei recettori cellulari di SARS-COV-2.
Dati in vitro riportano che la CQ è in grado di bloccare la replicazione virale di
SARS-COV-2 a dosi utilizzate nella pratica clinica. Oltre all’azione antivirale, entrambi i
farmaci hanno un’attività immunomodulante che potrebbe sinergisticamente
potenziare l’effetto antivirale in vivo.
Da studi in vitro sembra inoltre che gli effetti sulle cellule sono osservabili sia quando il
farmaco è presente prima sia quando è presente dopo l’inoculo virale.
CQ e HCQ si distribuiscono in tutto il corpo incluso il polmone dove sembrano
concentrarsi. La scelta di HCQ deriva da una maggiore efficacia in vitro; secondo uno
studio recente, l’HCQ potrebbe essere attiva contro SARS-COV-2 a concentrazioni
minori rispetto alla CQ.
Quali prove di
efficacia e
sicurezza abbiamo
a disposizione?
Studi clinici
Rispetto alla patologia da COVID-19:
- esistono alcuni risultati aneddotici;
- i risultati preliminari su più di 100 pazienti trattati in Cina sembrano dimostrare la
superiorità della clorochina rispetto al controllo nel migliorare il decorso della
malattia in pazienti con polmonite associata ad infezione da Covid-19;
- una consensus recentemente pubblicata in Cina ne caldeggia l’uso clinico e
l’inserimento nelle LG.
Uno studio osservazionale retrospettivo su una popolazione con patologia
reumatologica sembra dimostrare che, nel lungo termine, l’HCQ è più tollerabile della
clorochina (40% in meno di probabilità di sospensione per eventi avversi rispetto alla
clorochina).
Per quali pazienti
è raccomandabile?
Linee di Indirizzo per l’uso terapeutico
2
In questa fase di emergenza, considerate le premesse sopradescritte, l’uso
terapeutico dell’idrossiclorochina può essere considerato sia nei pazienti COVID-19
di minore gravità gestiti a domicilio sia nei pazienti ospedalizzati.
Il prescrittore dovrà valutare caso per caso il rapporto rischio/beneficio considerando:
‐ le patologie associate.
Si dovrà prestare particolare cautela nei pazienti con patologie cardiovascolari,
(sindrome del QT lungo, aritmie maggiori, insufficienza epatica o renale, disturbi
elettrolitici).
‐ le associazioni farmacologiche.
In particolare l’associazione a farmaci che aumentano il QT.
‐ l’anamnesi di favismo (deficit di G6PD) o comunque elementi anamnestici sospetti
per tale deficit congenito.
Allo stato attuale delle conoscenze, non è consigliabile l’associazione di
idrossiclorochina con lopinavir/ritonavir né l’eventuale aggiunta di azitromicina.
Ciò è sostenuto dai dati di sicurezza attualmente disponibili che richiamano
ulteriormente alla cautela in caso la si associ a farmaci che potrebbero potenziarne la
tossicità, in assenza di chiare evidenze di un miglioramento dell’efficacia a seguito della
combinazione. Non esiste alcuna prova che l’ulteriore aggiunta di antibiotici (es.
azitromicina) sia sicura e che migliori l’evoluzione della malattia.
Poiché l’uso terapeutico dell’idrossiclorochina sta entrando nella pratica clinica sulla
base di evidenze incomplete, è urgente uno studio randomizzato che ne valuti
l’efficacia clinica.
Linee di Indirizzo per l’uso profilattico
Al momento l’uso profilattico è basato esclusivamente su osservazioni in vitro, per
cui non esistono indicazioni neppure in merito alle dosi da utilizzare.
L’uso profilattico deve essere quindi considerato esclusivamente nell’ambito di
studi clinici.
A quali dosaggi e in
quali forme
prescriverla e per
quanto tempo?
Dosaggio consigliato
Se in monoterapia: 1° giorno somministrare idrossiclorochina 400 mg x 2/die
dal 2° giorno 200 mg x 2 /die
Idealmente la durata del trattamento dovrà essere di almeno 5-7 giorni, da stabilire
secondo evoluzione clinica.
Per situazioni particolari si rimanda alla scheda tecnica:
https://farmaci.agenziafarmaco.gov.it/aifa/servlet/PdfDownloadServlet?pdfFileName=footer_008055_013967_RCP.pdf&retr
y=0&sys=m0b1l3
Chi può prescrivere
il farmaco in
emergenza
COVID-19?
Modalità di prescrizione
Non è richiesta la prescrizione specialistica.
Trattandosi di un uso off label è necessario il consenso del paziente.
L’acquisizione del consenso (in forma verbale o scritta) deve risultare dalla cartella
clinica.
La modalità di dispensazione potrà essere stabilita in base alle direttive delle autorità
sanitarie locali.
Quali sono i
maggiori rischi
Avvertenze (da scheda tecnica):
Prolungamento dell’intervallo QT congenito o acquisito e/o con fattori di rischio noti
che possono prolungare tale intervallo come: scompenso cardiaco, IMA, bradicardia
3
in termini di
reazioni avverse?
(<50 bpm), precedenti aritmie ventricolari, ipokaliemia e/o ipomagnesemia non
corrette.
Ipoglicemia anche in assenza di terapia ipoglicemizzante (avvisare i pazienti di tale
rischio)
Insufficienza epatica o renale
Deficit di glucosio-6-fosfato deidrogenasi (G6PD), porfiria, psoriasi.
Per quanto riguarda l’uso in gravidanza, la scheda tecnica conclude lasciando al clinico
il bilanciofrai benefici e i rischi, pur riportando che i dati disponibili derivanti dall'ampio
impiego nel trattamento di malattie autoimmuni, non mostrano un aumento del rischio
di malformazioni congenite.
Per una trattazione completa vedi comunicazione AIFA del 31 marzo 2020
Può essere
prescritto o meno
insieme ad altri
farmaci?
Principali Interazioni (da scheda tecnica) con:
‐ digossina (aumenta le concentrazioni plasmatiche)
‐ ipoglicemizzanti (diminuisce la glicemia)
‐ farmaci che prolungano il QT ( in particolare antiaritmici, antidepressivi triciclici,
antipsicotici, alcuni antinfettivi)
‐ antiepilettici
‐ ciclosporina
Per approfondimenti sulle interazioni consultare il sito: https://www.covid19-
druginteractions.org/
per una trattazione completa vedi comunicazione AIFA del 31 marzo 2020
Studi in corso in
Italia
Si veda apposita sezione nel sito di AIFA
https://www.aifa.gov.it/documents/20142/1131319/covid-19_sperimentazioni_in_corso_27.03.2020.pdf/b2391bac-
7920-0945-51a1-66db453053cf
Bibliografia
Idrossiclorochina (Plaquenil®) scheda tecnica:
https://farmaci.agenziafarmaco.gov.it/aifa/servlet/PdfDownloadServlet?pdfFileName=footer_008055_013967_RCP.pdf&retr
y=0&sys=m0b1l3
SIF: Scheda informativaClorochina/idrossiclorochinaperprevenzione o trattamento di COVID-19 25 marzo 2020 https://sif-
website.s3.amazonaws.com/uploads/document/attachment/148/Scheda_Informativa_Clorochina-Idrossiclorochina.pdf
Wang M, et Al Remdesivir and chloroquine effectively inhibit the recently emerged novel coronavirus (2019-nCoV) in vitro.
Cell Res 2020. https://doi.org/10.1038/s41422-020-0282-0
Xueting Yao et al: In Vitro Antiviral Activity and Projection of Optimized Dosing Design of Hydroxychloroquine for the
Treatment of Severe Acute Respiratory Syndrome Coronavirus 2 (SARS-CoV-2)
https://academic.oup.com/cid/advance-article/doi/10.1093/cid/ciaa237/5801998
Gao J et Al: letter: Breakthrough: Chloroquine phosphate has shown apparent efficacy in treatment of COVID-19 associated
pneumonia in clinical studies BioScience Trends. 2020; 14(1):72-73.
https://www.jstage.jst.go.jp/article/bst/14/1/14_2020.01047/_pdf/-char/en
Corteggiani A et al. A systematic review on the efficacy and safety of chloroquine for the treatment of COVID-19. J Crit Care
2020, https://www.sciencedirect.com/science/article/pii/S0883944120303907?via%3Dihub (article in press) [accesso 20
marzo 2020]
J Antonio Aviña-Zubieta et Al: Long term effectiveness of antimalarial drugs in rheumatic diseases. Ann Rheum Dis
1998;57:582–587 .
https://www.researchgate.net/publication/13394691_Long_term_effectiveness_of_antimalarial_drugs_in_rheumatic_diseas
es
Samya Mohammad Examination of Hydroxychloroquine Use and Hemolytic Anemia in G6PDH-Deficient Patients Arthritis Care
& Research2018; 70, 481–485 https://onlinelibrary.wiley.com/doi/epdf/10.1002/acr.23296
