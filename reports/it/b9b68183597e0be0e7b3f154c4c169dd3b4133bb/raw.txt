27 febbraio 2020
Protocollo CORONAVIRUS & DIALISI
Norme comportamentali per la gestione del coronavirus (SARS-CoV-2) redatte sulla base delle
disposizioni regionali e ministeriali.
Pur considerando che i pazienti in trattamento dialitico siano indubbiamente più esposti a
contrarre patologie infettive e ad avere poi manifestazioni più importanti rispetto la
popolazione non in dialisi, NON vi è ragione di adottare misure profilattiche specifiche su
tutta la popolazione dei dializzati, se non quelle dettate dal buon senso e dalle norme di
protezione individuale che dovrebbero essere sempre in uso.
A. Nelle sale d’attesa dei pazienti bisogna chiedere di mettere dei dispenser di soluzioni
alcoliche e invitare i pazienti ad usarli.
B. I pazienti emodializzati devono essere invitati a lavarsi le mani e il braccio della fistola
prima dell’inizio della dialisi e disinfettare accuratamente le aree di puntura.
C. Il personale infermieristico e medico di assistenza alle sale dialisi deve indossare
mascherina chirurgica e occhiali protettivi lavarsi le mani con acqua e sapone e usare
sistematicamente soluzioni alcoliche.
gestione dei vari casi ipotizzabili:
Pazienti emodializzati provenienti da aree così dette “attive” oppure che abbiano avuto
contatti con persone poi risultate positive:
1. assenza di manifestazioni di malattia, devono indossare la mascherina chirurgica da
quando arrivano al centro (prima non è di nostra competenza) a quando escono, quindi per
tutta la durata della seduta dialitica, in caso di starnuti usare fazzoletti monouso e buttarli
dopo ogni singolo uso e si raccomanda l’applicazione rigorosa di quanto previsto sulla
disinfezione.
2. paziente che arriva in dialisi con febbre o manifestazioni infettive delle vie aeree. Il
paziente va inviato in PS dove sarà valutato dal collega del PS e dall’infettivologo e applicate le
disposizioni e le procedure previste dal ministero e dalla regione Lombardia.
 Se l’infettivologo decide di fare l’accertamento diagnostico tramite l’esecuzione del
tampone naso-faringeo, in attesa dell’esito, bisognerà decidere insieme al collega
infettivologo se il paziente va contumaciato oppure no. Considerando che il tempo
medio per avere l’esito definitivo del tampone si aggira intorno a 48 ore non è possibile
procrastinare la dialisi e pertanto il paziente deve essere ricoverato e dializzato in un
locale idoneo alla contumacia e all’esecuzione della dialisi. Se usate abitualmente
apparecchi mobili di preparazione dell’acqua da dialisi chiedere all’ufficio tecnico di
installare attacchi di carico e scarico acqua in una/due stanze contumaciali nel reparto
di malattie infettive.
 In questo caso e fino a quando non si ha a disposizione l’esito del tampone NF il
paziente va considerato come sospetto di SARS-CoV-2 e gli operatori sanitari dovranno
indossare:
a. maschera FFP2
b. camice idrorepellente con maniche lunghe
c. protezioni oculari (visiera/idonei occhiali)
d. guanti.
Se l’esito del tampone è positivo il paziente continua l’isolamento e gli operatori a contatto
dovranno indossare:
a. Copricapo
b. Camice monouso in TNT impermeabile
c. Occhiali / Visiera
d. Maschera FFP3
e. Soprascarpe
f. Guanti
3.In caso di insufficienza respiratoria, con febbre e/o manifestazioni infettive delle vie
aeree il paziente sarà sottoposto all'attenzione dei rianimatori.
4. I pazienti in trattamento dialitico peritoneale nei limiti del possibile vanno gestiti al
domicilio.
Nel caso di pazienti che ricadano nella condizione di cui al punto 2 o 3, che effettuano dialisi
in un centro periferico che non dispone di strutture contumaciali e/o malattie infettive e/o
rianimazione, oppure che il centro non sia nella possibilità di effettuare dialisi fuori dal
proprio reparto, i pazienti vanno centralizzati nelle strutture ospedaliere che dispongono
oltre che della nefrologia anche di questi requisiti.
Si ricorda che non vi è alcuna necessità o beneficio nell'indossare mascherine di qualsiasi tipo
per muoversi nei reparti di degenza o nei corridoi o viali dell’Ospedale e che, piuttosto, un
utilizzo inappropriato di questi dispositivi può rappresentare uno spreco di risorse che, in
caso di reale e giustificata necessità, potrebbe determinarne una carenza importante.
