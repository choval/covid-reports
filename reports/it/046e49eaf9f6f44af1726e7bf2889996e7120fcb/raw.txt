Coronavirus
Guida pratica
per chi si prende
cura degli anziani
Gruppo di lavoro congiunto ISS, INAIL, CEPSAG
Questa guida nasce per te, che ti
prendi cura di una persona anziana.
Qui troverai alcune informazioni sul
coronavirus e dei consigli da seguire.
Le informazioni ti permetteranno
di migliorare le tue conoscenze sul
Covid-19, o “nuovo coronavirus”, su
come viene trasmesso e su quali sono
i sintomi della malattia.
I consigli sui comportamenti da
seguire in casa e fuori ti aiuteranno a
proteggere la tua salute e quella della
persona anziana di cui ti prendi cura.
Non spaventarti se all’inizio le regole
ti sembreranno tante, difficili da
ricordare, oppure faticose da mettere
in pratica.
È normale che i cambiamenti nelle
nostre abitudini causino stress.
Senza fretta, leggi più volte la guida,
e comincia a mettere in pratica quello
che viene detto: in poco tempo queste
indicazioni diventeranno parte delle
tue abitudini di ogni giorno.
Insieme possiamo farcela.
Indice
Che cos’è il Covid-19
Quali sono i sintomi
Come viene trasmesso
Mi prendo cura di una persona
anziana. Cosa posso fare
1. Esci meno possibile
2. Quando sei fuori casa
3. Quando sei in casa
Cosa devo fare se ho il
dubbio che ci siamo ammalati
di coronavirus?
Non potrò far uscire di casa
la persona di cui mi occupo.
Cosa posso fare?
Non posso uscire di casa.
Cosa posso fare?
Approfondimenti
Lavare le mani
Usare la mascherina
Usare i guanti monouso
L’igiene domestica
		Qualità dell’aria
		 Igiene degli ambienti
Contatti e link		
4
5
6
7
8
10
12
16
18
20
22
24
26
29
29
30
31
4
Che cos’è il COVID-19
o“nuovo coronavirus”
Covid-19 è la malattia provocata dal
virus SAR-CoV-2, oggi anche detto,
più semplicemente “coronavirus”.
5
Quali sono i sintomi
del coronavirus
La malattia può colpire le persone
in modo diverso; a volte una persona
contagiata non mostra nessun
sintomo.
Altre volte, i sintomi sono simili al
raffreddore o all’influenza:
• febbre
• dolori muscolari
• congestione nasale
• mal di gola
• tosse
• difficoltà a respirare
• infiammazione degli occhi
• diarrea
• mal di testa
• perdita dell’olfatto
• perdita del gusto
In alcuni casi l’infezione può
provocare gravi polmoniti, che
possono anche portare alla morte.
Questo avviene più spesso nelle
persone con problemi di salute e
negli anziani.
6
Come viene trasmesso
il coronavirus
Il virus si trasmette attraverso
piccolissime goccioline di saliva
che si diffondono nell’aria quando
parliamo, starnutiamo, tossiamo.
Ci si infetta quando le goccioline
di saliva che contengono il virus
vengono a contatto con le mucose
di bocca, naso e occhi (per questo è
importante mantenere la distanza di
almeno un metro).
Le goccioline di saliva di una persona
infetta possono anche finire sulle
mani, sulle superfici e sugli oggetti
vicini. Anche in questo modo si può
trasmettere il virus (per questo è
importante lavarsi spesso le mani).
Mi prendo cura di
una persona anziana
Cosa posso fare per
proteggere entrambi
dal coronavirus
7
Prima di tutto,
proteggi te stesso:
1. Esci di casa il meno possibile: non
uscire è il modo più efficace per non
essere contagiati (pag 8)
2. Se sei costretto a uscire, segui i
consigli per quando sei fuori casa
(pag 10)
3. Quando sei in casa, segui i consigli
per quando sei in casa (pag 12)
8
1. Esci di casa il meno
possibile
Tutti noi usiamo ogni giorno dei
prodotti indispensabili, come gli
alimenti, le medicine, i prodotti per la
pulizia della casa, ecc.
Se i parenti della persona di cui ti
occupi non possono portarti a casa
tutto quello che serve, puoi trovare
altre soluzioni:
• I prodotti alimentari e per la pulizia
possono essere ordinati online
oppure al telefono: chiedi al tuo
supermercato se può consegnare la
spesa a casa.
Ricorda che sul sito web del tuo
Comune puoi trovare l’elenco dei
negozi, mercati e supermercati che
consegnano la spesa a domicilio.
• Molte farmacie consegnano i
medicinali direttamente a casa;
chiedi alla tua farmacia. Acquista
una scorta di medicinali per almeno
due settimane: così non rimarrai
senza, in caso di ritardi nella
consegna.
9
• Non devi andare dal medico per le
ricette: puoi telefonare o mandargli
una e-mail. Il medico invierà il
numero di ricetta elettronica (NRE)
con una e-mail o un messaggio sul
telefonino.
Ricorda: in caso di necessità, la
Croce Rossa Italiana può portare
a casa gratuitamente farmaci e
prodotti alimentari.
La Croce Rossa risponde tutti i giorni
della settimana, 24 ore su 24, al
numero gratuito 800 06 55 10.
10
2. Consigli per quando sei
fuori casa
• Mantieni almeno un metro di
distanza dalle altre persone.
• Evita abbracci e strette di mano.
• Metti la mascherina chirurgica,
se devi entrare in un luogo chiuso
frequentato da altre persone.In ogni
caso,segui le indicazioni della tua
Regione e del tuo Comune (in alcune
zone,se esci di casa la mascherina è
sempre obbligatoria).Le mascherine
si comprano in farmacia (vedi
l’approfondimento su come usare la
mascherina,pag 24).Cerca anche su
internet:in alcune zone la Protezione
Civile e il Comune le consegnano
a casa a persone anziane e con
11
disabilità.Nel caso tu non riesca a
trovare le mascherine chirurgiche,usa
una mascherina di stoffa lavabile.
• Quando fai la spesa al mercato,
al supermercato oppure in
farmacia,potrebbero chiederti di
mettere i guanti monouso:vedi gli
approfondimenti su come usare i
guanti a pag 26.
• Utilizza spesso i prodotti igienizzanti
per le mani a base di alcol (con
concentrazione di alcol al 70%),
soprattutto dopo il contatto con
oggetti toccati continuamente da altre
persone (ad esempio,i carrelli della
spesa,le maniglie sui mezzi pubblici,i
pulsanti dell’ascensore,ecc).
• Non toccarti mai la bocca,il naso e gli
occhi con le mani.
• In caso di starnuti o colpi di tosse,
copri la bocca e il naso con un
fazzoletto di carta:dopo averlo usato
gettalo subito fra i rifiuti indifferenziati
(se non hai un fazzoletto di carta non
usare le mani,ma copri la bocca e il
naso con l’incavo del braccio piegato).
• Appena rientri a casa,lavati subito
bene le mani (leggi l’approfondimento
su come lavare le mani,pag 22).
12
3.Consigli per quando
sei in casa
Le persone anziane hanno spesso
bisogno di aiuto per alzarsi,
camminare,mangiare e lavarsi.
È quindi necessario avvicinarsi a
loro e non è possibile mantenere
un metro di distanza.
Perciò è importante seguire
queste indicazioni:
• Usa la mascherina chirurgica
accuratamente posizionata sul viso
ogni volta che ti avvicini alla persona
anziana. Anche l’anziano, quando
ha febbre e sintomi simili a quelli
del raffreddore o dell’influenza,
dovrebbe mettere la mascherina,
se non gli causa fastidio (leggi
l’approfondimento su come usare
la mascherina, pag 24). Nel caso tu
non riesca a trovare le mascherine
chirurgiche, usa una mascherina di
stoffa lavabile.
13
• Usa la mascherina anche quando
tocchi oggetti che saranno utilizzati
dalla persona anziana (come ad
esempio la biancheria da letto, gli
asciugamani, le stoviglie, ecc) o che
vengono dall’esterno della vostra
casa (posta, pacchi, spesa, ecc).
Ricorda:le mascherine vanno
cambiate ogni giorno. Se hai la
mascherina chirurgica, quando
hai finito di usarla mettila in un
sacchetto di plastica, chiudilo e
gettalo fra i rifiuti indifferenziati.
Se hai la mascherina lavabile,
lavala con cura e falla asciugare
bene prima di usarla di nuovo (leggi
l’approfondimento su come usare la
mascherina, pag 24).
14
• Lavati spesso le mani (leggi
l’approfondimento su come lavare
le mani). Ricorda che le mani vanno
sempre lavate prima e dopo la
preparazione dei cibi (per comodità,
puoi mettere anche in cucina del
sapone per le mani), prima e dopo
il contatto con l’anziano, prima e
dopo averlo aiutato a prendere le
medicine, a mangiare e a bere, a
lavarsi e ad usare i servizi igienici.
Quando non puoi usare acqua e
sapone, usa prodotti igienizzanti
per le mani a base di alcol (con
concentrazione di alcol al 70%).
• Assicurati che la persona anziana
si lavi spesso e bene le mani; se non
può farlo da sola, lavale le mani più
volte al giorno.
• Durante i pasti non utilizzare le
stesse posate, bicchieri e piatti usati
dalla persona anziana: ciascuno usa
le proprie.
• Disinfetta con cura i bagni di casa
prima e dopo ogni utilizzo (vedi i
consigli per l’igiene degli ambienti
di casa, pag 27). Se possibile,
non usare lo stesso bagno della
persona anziana. Se c’è un solo
bagno, ognuno deve usare la sua
15
biancheria (asciugamani, teli da
bagno, accappatoi). Gli asciugamani
vanno cambiati quando sono bagnati
e, comunque, almeno una volta al
giorno.
• Tieni gli spazzolini da denti in
bicchieri diversi.
• Quando prepari i cibi, ricordati di
lavare sempre bene sotto l’acqua
corrente gli alimenti da mangiare
crudi (come insalata, frutta, ecc).
Se vuoi usare disinfettanti, usa
solo quelli per alimenti, segui
attentamente le istruzioni sulla
etichetta e ricordati di sciacquare
bene i cibi sotto l’acqua corrente per
togliere ogni traccia di disinfettante.
• Cuoci sempre bene i cibi (come
carne, pesce e uova) che derivano
dagli animali.
• Apri spesso le finestre e fai
cambiare l’aria nelle stanze.
• Pulisci ogni giorno i pavimenti, i
bagni e tutte le superfici che vengono
toccate spesso: se possibile con
candeggina diluita, oppure con i
normali prodotti detergenti e poi
con alcol al 70% (leggi i consigli per
l’igiene degli ambienti domestici,
pag 27).
DOMANDE&RISPOSTE
16
Cosa devo fare se ho
il dubbio che io, o la
persona anziana di cui
mi occupo, ci siamo
ammalati di coronavirus?
I sintomi della malattia sono diversi,
più o meno gravi, a volte simili a
quelli del raffreddore o dell’influenza.
In ogni caso, se tu o la persona
anziana avete:
• febbre
• dolori muscolari
• congestione nasale
• mal di gola
• tosse
• difficoltà a respirare
• infiammazione degli occhi
• diarrea
• mal di testa
• perdita dell’olfatto
• perdita del gusto
chiama i familiari della persona
anziana oppure il medico di famiglia.
17
Ricorda:se tu o la persona anziana
avete sintomi, non andare subito al
pronto soccorso o all’ambulatorio
medico. Chiama prima il tuo medico:
lui ti dirà cosa fare.
Se non riesci a parlare con il medico,
e non puoi chiedere aiuto ai familiari
della persona di cui ti prendi cura,
chiama la guardia medica o il numero
verde regionale (lo trovi sul sito del
Ministero della Salute www.salute.
gov.it). Chiama il 112 o il 118 solo se
strettamente necessario (febbre alta
e difficoltà a respirare). I principali
numeri di emergenza sono riportati a
pag 31.
DOMANDE&RISPOSTE
18
Non potrò, per un lungo
periodo di tempo, far
uscire di casa la persona
di cui mi occupo.
Questo potrebbe crearle
stress e renderla nervosa.
Cosa posso fare?
Spiega all’anziano con parole
semplici ciò che sta succedendo a
causa del coronavirus; fagli capire
che restare in casa è necessario per
proteggere la salute di tutti. Anche
la mascherina può proteggere dalla
malattia.
Rassicura l’anziano che questo
momento passerà: torneremo tutti
ad uscire, a incontrare gli altri e a
riprendere le nostre abitudini.
Se l’anziano è preoccupato per la
sua salute, sia dal punto di vista
fisico che da quello psicologico,
ascoltalo e fagli capire che per te il
suo benessere è importante: potete
19
insieme parlarne al telefono con il
vostro medico, o chiamare i numeri
che offrono gratuitamente un aiuto
psicologico per chi è in difficoltà
(vedi pag 32).
Ripeti le spiegazioni ogni volta che
serve, con calma.
Se può essere utile, comunica
con l’anziano anche scrivendo, o
usando delle immagini (ad esempio,
l’immagine di una persona che si lava
le mani può essere messa vicino al
lavandino usato dall’anziano). Oppure
fai da esempio e, mentre ti lavi le
mani, chiedi all’anziano di fare come
stai facendo tu.
Cerca di trasmettere tranquillità
e serenità. Parla in modo lento e
pacato senza alzare il tono della voce
se l’anziano sente bene.
DOMANDE&RISPOSTE
20
Non posso uscire di casa.
Cosa posso fare per
stare bene fisicamente
e psicologicamente?
Usa i social network (Facebook,
Twitter, Instagram, WhatsApp), le
e-mail, le videochat e le telefonate e
rimani in contatto con familiari, amici
e conoscenti.
Ogni giorno, dedica il tuo tempo
libero e fare cose che ti piacciono,
come ascoltare musica, leggere,
cucire…
Fai ginnastica ogni giorno.
Non trascurare il sonno: dormi le
ore che ti servono per stare bene e
mantieni orari regolari sia la sera,
quando vai a letto, che la mattina,
quando ti svegli.
Mangia in maniera regolare, non
saltare i pasti e scegli cibi sani
(ricorda di mangiare ogni giorno
anche frutta e verdura).
21
Esponiti al sole nelle ore meno calde
della giornata: fa bene alla salute
e all’umore. Proponi la stessa cosa
anche alla persona di cui ti prendi
cura.
È importante che tu sia sempre
informato sul coronavirus, ma non
deve essere l’unico argomento di tuo
interesse. In televisione e sui social
network puoi trovare tanti argomenti
per distrarti.
Se vuoi sapere di più sul coronavirus,
fidati solo di quello che viene detto
sui siti web affidabili (Organizzazione
Mondiale della Sanità, Ministero
della Salute, Istituto Superiore
di Sanità, Protezione Civile) e nei
telegiornali nazionali e regionali.
L’isolamento in cui ci troviamo e la
paura di ammalarci creano ansia
e paura in tutti noi; provare queste
emozioni è normale. Se, però, senti
il bisogno di un aiuto psicologico,
ricorda che ci sono dei numeri di
ascolto proprio per queste necessità
(vedi pag 32).
APPROFONDIMENTO
22
Come lavare le mani
Tutto il lavaggio deve durare
circa 60 secondi
1.Come prima cosa bagna le mani con
l’acqua.
2.Poi prendi un po’di sapone liquido
e strofina l’interno delle mani una
contro l’altra.
3.Continua a strofinare facendo
attenzione a raggiungere ogni parte
(il palmo,il dorso,tutte le dita,e le
unghie).
4.Risciacqua bene le mani con l’acqua,
e asciugale bene.
5.Se sei fuori casa e trovi la carta
asciugamani,dopo aver lavato e
asciugato le mani,usa lo stesso pezzo
di carta per chiudere il rubinetto
dell’acqua e per toccare eventuali
altri oggetti (come la maniglia della
porta e l’interruttore della luce);poi
butta la carta nei rifiuti indifferenziati
senza toccare altro.
6.Una volta asciutte,le tue mani sono
sicure.
23
Ricorda:le unghie tagliate corte
si puliscono, e restano pulite, più
facilmente.
Come lavarsi le mani con acqua e
sapone. Link al Poster
Come lavarsi le mani con acqua e
sapone o soluzione alcolica.
Link al Video
APPROFONDIMENTO
24
Come usare la
mascherina
Metti la mascherina chirurgica dopo
avere lavato bene le mani.
Copri bocca,naso e mento,facendola
aderire al volto (se hai la barba la
mascherina potrebbe non aderire bene
al tuo viso).
Non toccare la mascherina mentre è sul
tuo viso;se questo succede,lavati bene
le mani.
Ricorda:lamascherinavacambiata
ognigiornoe,comunque,ognivolta
chediventaumida,sporcaoppureè
danneggiata.
25
Quando togli la mascherina,prendila
dall’elastico e non toccare la parte
esterna che copre bocca,naso e mento.
Mettila in un sacchetto di plastica,
chiudi il sacchetto e gettalo fra i rifiuti
indifferenziati.
Se invece hai la mascherina lavabile,
lavala con cura con un detersivo
igienizzante e falla asciugare bene
prima di usarla di nuovo.
Ricorda:oltreausarelamascherina,
copriilnasoelaboccaquandotossisci
estarnutisci,elavatibeneespessole
mani.
APPROFONDIMENTO
26
Come usare i guanti
monouso
Prima di mettere i guanti,lavati bene
le mani.Se non sei a casa,disinfetta
le mani con gel a base di alcol (vedi
l’approfondimento su come igienizzare
le mani e la casa).
Quando togli i guanti,rivoltali su sé
stessi mentre li sfili dalle mani:la parte
esterna deve andare all’interno.
Mettili in un sacchetto di plastica,
chiudilo e buttalo fra i rifiuti
indifferenziati.
Subito dopo lavati bene le mani,o
disinfettale con gel a base di alcol.
Comeusareiguantimonouso:
Link al video
APPROFONDIMENTO
27
Consigli per l’igiene
domestica
Consigli per una buona
qualità dell’aria
Apri spesso le finestre dei vari ambienti
(nei momenti di minore passaggio dei
veicoli,se ti trovi in una zona trafficata).
Fai attenzione:la persona anziana
non deve essere esposta a improvvisi
cambiamenti di temperatura e correnti
d’aria.
Apri le finestre dopo l’uso di prodotti
per la pulizia della casa.Questi prodotti
spesso contengono sostanze irritanti o
tossiche.
Negli ambienti senza finestre (come
ripostigli,bagni,ecc.) utilizza,se
presenti,gli aeratori (o ventilatori) per
il ricambio d’aria (vedi come pulire le
griglie e i filtri dell’aria,pag 28).
Regola temperatura e umidità
dell’aria negli ambienti,utilizzando gli
umidificatori in ceramica o elettrici,che
vanno tenuti sempre puliti.
Se in casa si usano anche
condizionatori o pompe di calore,
28
pulisci con regolarità i filtri (vedi sotto).
Non usare i profumatori per l’ambiente:
emettono sostanze chimiche dannose
per la vostra salute e per l’ambiente.
Comecambiarel’ariadicasa?
Link al video
Comepulirelegriglie
eifiltridell’aria
Le griglie di aeratori e ventilatori
vanno pulite spesso.Se la griglia è
smontabile,lavala con acqua e sapone
disinfettante,poi togli ogni traccia di
detergente e falla asciugare prima di
rimontarla.
Se i filtri dei condizionatori e delle
pompe di calore possono essere
smontati dall’apparecchio,lavali con
acqua e sapone disinfettante.Fai
attenzione a togliere ogni traccia di
detergente e falli asciugare prima di
rimontarli.
Sia per gli aeratori che per i
condizionatori e le pompe di calore,non
usaremaiidetergentieidisinfettanti
direttamentesullegriglieesuifiltrise
questenonsonosmontabili.In questo
caso puliscili e disinfettali con un
panno inumidito con alcol al 70%.
29
Consigli per l’igiene degli
ambienti domestici
Pulisci ogni giorno le superfici toccate
più spesso (come porte,finestre,
maniglie,tavoli,interruttori della luce,
servizi igienici,rubinetti,lavandini,
sedie e poltrone,telefoni cellulari,
telecomandi,ecc).
Quando usi i prodotti per la pulizia,
segui le indicazioni riportate
sull’etichetta.
Non mescolare mai fra loro i prodotti
detergenti o igienizzanti (come,ad
esempio,per i detersivi per i panni e
i prodotti smacchianti o igienizzanti
per il bucato) se non è indicato
nell’etichetta.
Usa tutti i prodotti con prudenza,
indossando sempre i guanti,ed
evitando schizzi durante la pulizia.
30
Per igienizzare le superfici lavabili
in casa,come pavimenti,lavandini
e sanitari,usa candeggina diluita in
acqua oppure utilizza alcol al 70%.
Attenzione,iprodotticomela
candeggina(abasedicloro)nonsono
utilizzabilisututtiimateriali:acciaio,
poliuretano,ferroemetalliingeneree
legnononvannopuliticoncandeggina.
Perquestesuperficiusadetergenti
specifici.
Comesiprepara
lacandegginadiluita
Per igienizzare pavimenti,lavandini
e sanitari,diluisci un bicchiere di
candeggina (circa 200 ml) in 2 litri
d’acqua.
Per igienizzare le altre superfici lavabili
diluisci un bicchiere di candeggina
(circa 200 ml) in 6 litri d’acqua:otterrai
candeggina più diluita.
Per igienizzare piccole superfici che
possono essere danneggiate dalla
candeggina usa l’alcol:acquista l’alcol
etilico denaturato (di colore rosa) con
una concentrazione al 70%.Leggi
l’etichetta per controllare che sia adatto
alla superficie che vuoi pulire.Quindi
usalo direttamente,senza diluirlo.
CONTATTI&INFORMAZIONI
31
Se hai difficoltà con la lingua
italiana:
• chiama al telefono amici o parenti
più pratici di te, e chiedi loro di
aiutarti
• chiama o,scrivi una e-mail,
al CEPSAG (Centro di Ricerca
Promozione e Sviluppo dell’Assistenza
Geriatrica Università Cattolica del
Sacro Cuore,Roma)
dal Lunedì al Venerdì,ore 9.00 - 12.00.
Tel:06/30156695
E-mail:info.cepsag@gmail.com
32
Se hai bisogno di aiuto per
la tua salute o per la salute
della persona di cui
ti prendi cura:
• Numero di pubblica utilità
del Ministero della Salute:1500
• Numeri d’emergenza, solo in caso
di grave necessità:112, oppure 118
• Croce Rossa Italiana:800 06 55 10
• Numeri messi a disposizione
dal tuo Comune e dalla tua Regione
Se hai bisogno di un aiuto
psicologico:
• Numero verde 800 991 414 per gli
anziani:è attivo tutti i giorni (compresi
il sabato e la domenica),
dalle ore 14 alle ore 19
• Numero verde 800 065 510
della Croce Rossa Italiana:
offre supporto psicologico
ai cittadini di ogni fascia d’età.
• Pagina web del Ministero della
Salute che riporta le iniziative,
nazionali e regionali, di sostegno
psicologico alla popolazione:
Link al sito.
33
Se vuoi saperne di più
Ministero della Salute:
www.salute.gov.it/nuovocoronavirus
Istituto Superiore di Sanità:
www.iss.it/coronavirus
www.epicentro.iss.it/coronavirus
Sito dell’Organizzazione Mondiale
della Sanità:
www.who.int
Sito web del Progetto Casa Si Cura -
Campagna sulla salute e sicurezza
per i collaboratori domestici stranieri
in Italia:
Link al sito
Pagina web del Consiglio Nazionale
dell’Ordine degli Psicologi con
suggerimenti per la gestione
delle emozioni negative legate
all’emergenza sanitaria:
www.psy.it/psicologi-contro-la-paura
Tutti questi
comportamenti
proteggeranno la tua
salute e quella della
persona di cui ti prendi
cura.
Il coronavirus sarà
un problema che ci
accompagnerà per molti
mesi. Quindi, le regole
igieniche e i consigli di
questa guida dovranno
diventare parte del
nostro modo di vivere,
anche quando potremo
di nuovo uscire di casa
e riprendere, almeno in
parte, le nostre abitudini.
Insieme
possiamo
farcela.
Gruppo di lavoro congiunto
ISS, INAIL, CEPSAG
Ilaria Palazzesi, Claudia Giacomozzi, Carla Faralli,
Francesco Martelli, Graziano Onder, Paolo D’Ancona,
Annalisa Pantosti, Angela Spinelli, Barbara De Mei, Silvio
Brusaferro, Istituto Superiore di Sanità (ISS), Roma
Sergio Iavicoli, Marta Petyx, Antonio Valenti, Emilia Paba,
Matteo Ronchetti, Istituto Nazionale per l'Assicurazione
contro gli Infortuni sul Lavoro (INAIL), Roma
Flavia Caretta, Centro di Ricerca Promozione e Sviluppo
dell’Assistenza Geriatrica (CEPSAG), Università Cattolica
del Sacro Cuore, Roma
Marco Musumeci, USL Umbria 2, Spoleto
Progetto grafico e web design
Gaia Stirpe, Giacomo Fabbri,
Maria Cristina Ferretti
Comunicazione e disseminazione
ISS, INAIL, CEPSAG
© Istituto Superiore di Sanità, 2020
