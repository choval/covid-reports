Ku saabsan faayraska karoona ee cusub
iyo cudurka covid-19
Ilaa iyo Diisambar 2019 waxaa aduunka ku faafay
faayraska cusub ee karoona. Cudurka faayraskan
sababo waxaa loo bixiyay magaca covid-19.
Dadka badankooda si khafiif ah ayay u
xanuusadaan.
Dadka badankooda si khafiif ah ayuu xanuunku ugu dhacaa oo
waxay yeeshaan qufac iyo xummad kuwaas oo iskood isaga
dhamaada, laakiin dadka qaarkood si khatar ah ayay u
xanuusadaan oo waxaa ku dhacda dhibaato neefsiga ah iyo
bararka sambabada.
Faayraskan waxaa lagu kala qaadaa u dhawaanshaha qof
xanuusanaya ama marka qofkaasi qufaco ama hindhiso, waxa
lagu magacaabo faafida dhibcaha.
Calaamaduhu badanaaba waa khafiif oo caadiyan waxay
qaataan qiyaastii shan maalmood ka dib marka qofkan uu ku
faafay. Laakiin calaamadahan waxay iman karaan xitaa ka hor
ama shan maalmood ka dib.
Covid-19 wuxuu keenaa dareen xanuun oo
guud oo leh hal ama dhowr ah calaamadaha
soo socda:
• qufac
• xummad
• dhibaato neefsiga ah
• diif
• cuno xanuun
• madax xanuun
• xanuun muruqyada iyo laabatada ah
• yalaalugood, lallabood (yaayaqsood).
Dadka gaboobay waxaa ku dhici kara
xanuun xun
Qaar ka mid ah dadka waxaa ku dhaca dhibaatooyin xun, sida
neefsiga oo ku adkaada iyo barar sambabada ah.
Badankooda dadka uu ku dhaco xanuun xun waa dadka
gaboobay ee ka weyn 80 sano. Xitaa dadka leh cudurada
muddo dheer la lahaa ee wadnaha iyo sambabada ama dadka
leh kansarka waxaa ku dhici kara xanuun xun.
Lambarada telafoonka ee muhiimka ah
• Wac 113 13 dhanka su’aalaha guud ee ku saabsan covid-19.
• Haddii aanad isku dabari karin daryeelka gaarka ah ee
gudaha gurigaaga waa inaad wacdo telafoon lambarka 1177
si loo helo talo-bixinta daryeelka bukaanka (kuna qoran
Iswiidhish iyo Ingiriisi).
• Haddii ay jirto xaalad nolosha khatar ku ah wac 112.
Warbixinta wakhtiga iminka la
joogo
iyo jawaabaha su’aalaha caadiga
waxaa laga helayaa
www.folkhalsomyndigheten.se/
covid-19
Toddoba talo-bixin fudud looguna talogalay
adiga iyo dadka kale:
1. Guriga joog haddii aad xanuusanayso ama dareemayiso
calaamado khafiif ah sida cuno xanuun, qufac ama diif.
Guriga joog ugu yaraan 48 saacadood ka dib markaad
caafimaado.
2. Badanaaba gacmaha ku dhaq saabuun iyo biyo diiraan
ugu yaraan 20 il-biriqsi.
3. Isticmaal alkoosha gacmaha marka aanad fursad u
haysan gacmo dhiqid.
4. Iska ilaali u dhawaanshaha dad bukaan ah.
5. Iska ilaali inaad taabato indhaha, sanka ama afka.
6. Ku qufac oo ku hindhis laabatada gacanta ama masarka
sanka ee warqada ah.
7. Ka fikir in aanad booqan dadka gaboobay haddii aad
xanuusanayso ama leedahay calaamado cudur.
Om
det
nya
coronaviruset
och
sjukdomen
covid-19,
Somaliska
2020-03-13
