Du som är 70 år eller äldre –
begränsa dina nära kontakter
Vi rekommenderar att du som är 70 år eller äldre
begränsar dina nära kontakter och stannar hemma
så mycket som möjligt under en tid framöver.
Den nya virussjukdomen covid-19 har utvecklats till en
pandemi och sprids nu i Sverige. Du som är 70 år eller
äldre tillhör en riskgrupp. Det visar erfarenheter från Kina
och Italien, där en smittspridning pågått en längre tid.
Det är mycket viktigt att du skyddar dig själv och andra
från att smittas av covid-19. Då värnar du även sjukvår-
den som kommer att vara högt belastad.
Så håller du dig frisk
För att undvika att bli smittad uppmanar vi dig som är
70 år eller äldre att begränsa dina nära kontakter. Du bör
låta bli att åka med kollektivtrafiken, handla i butiker
eller vistas i lokaler där det finns många människor sam-
tidigt. Ta istället hjälp av anhöriga eller grannar för att
till exempel handla mat eller uträtta ärenden.
Så undviker du att smitta andra
Om du är sjuk ska du stanna hemma för att ta hand om
dig själv och för att undvika att smitta andra, även om du
bara har milda symtom. Undvik nära kontakter med
andra människor när du är sjuk.
Så hjälper du sjukvården
Genom att begränsa dina nära kontakter blir färre sjuka,
vilket leder till en avlastning för sjukvården. Om alla
hjälper till stöttar vi sjukvården som under en begränsad
tid kommer att ha en hög arbetsbörda.
Covid-19 ger en allmän sjukdomskänsla med ett eller
flera av följande symtom:
Håll ut – det går över
Det är vanligt att känna oro, osäkerhet och ensamhet i en
situation då man behöver hålla sig från andra människor.
Det du kan göra för att det ska kännas bättre är till exem-
pel att gå ut på promenader i naturen, tala i telefon med
nära och kära, eller hålla kontakt via dator och sociala
medier.
Åtgärderna för att begränsa nära kontakter är under en
avgränsad tid. Försök att sysselsätta dig med det du
tycker är roligt och stimulerande.
• hosta
• feber
• andningsbesvär
• snuva
• halsont
• huvudvärk
• muskel- och ledvärk
• illamående.
INFORMATION OM COVID-19
Viktiga telefonnummer
För allmänna frågor om covid-19, ring 113 13.
För sjukvårdsrådgivning, besök Vårdguiden, www.1177.se
eller ring telefonnummer 1177, linjen är öppen dygnet runt.
Om du känner oro ring Äldrelinjen, 020-22 22 33.
Öppet vardagar 8-19, helger 10-16.
Vid livshotande tillstånd ring 112.
Riskgrupper
Hög ålder är den främsta riskfaktorn. Det visar tillgängliga
studier kopplade till utbrottet av covid-19. Därför tillhör du
som är 70 år eller äldre en riskgrupp.
Personer med hög ålder i kombination med till exempel
högt blodtryck, hjärt- kärlsjukdom, lungsjukdom eller
diabetes är något vanligare bland de svåra fallen.
Du
som
är
70
år
eller
äldre
20033
Svenska
