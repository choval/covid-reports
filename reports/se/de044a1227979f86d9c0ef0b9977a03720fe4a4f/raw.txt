1
Gemensamma författningssamlingen
avseende hälso- och sjukvård,
socialtjänst, läkemedel, folkhälsa m.m.
ISSN 2002-1054, Artikelnummer 27120009HSLF
Utgivare: Chefsjurist Pär Ödman, Socialstyrelsen
Folkhälsomyndighetens föreskrifter och allmänna råd
om att förhindra smitta av covid-19 på restauranger och
caféer m.m.;
beslutade den 24 mars 2020.
Folkhälsomyndigheten föreskriver följande med stöd av 12 § smittskyddsför-
ordningen (2004:255).
Tillämpningsområde
1 § I denna författning ges föreskrifter och allmänna råd till stöd för ett
ändamålsenligt smittskydd och till skydd för enskilda. Syftet är att förhindra
smittspridning av covid-19.
2 § Dessa föreskrifter ska tillämpas i sådana verksamheter som omfattas av
anmälan enligt 11 § Livsmedelsverkets föreskrifter (LIVSFS 2005:20) om
livsmedelshygien.
Allmänna råd
De verksamheter som avses är t.ex. restauranger, personalrestauranger,
barer, caféer, skolmatsalar och cateringverksamhet.
3 § Den som bedriver verksamhet enligt 2 § ska som ett led i sin egenkon-
troll ha rutiner för hur verksamheten kan förhindra smittspridning av covid-
19 bland besökare. Verksamheten ska regelbundet utföra riskbedömningar
utifrån rekommendationer från Folkhälsomyndigheten och smittskydds-
läkare.
Verksamheten ska i sin egenkontroll enligt första stycket även ta fram
instruktioner för hur personalen kan förhindra smittspridning.
4 § I syfte att förhindra smittspridning av covid-19 och till skydd för enskil-
da ska varje verksamhet enligt 2 § säkerställa att det inte förekommer trängsel
eller långa köer i verksamhetens lokaler eller i anslutning till dessa lokaler.
Besökare ska kunna hålla avstånd mellan varandra.
Besökaren får endast äta och dricka sittandes vid ett bord eller ta med maten
för avhämtning.
Stående servering vid barer är inte tillåtet.
HSLF-FS
2020:9
Utkom från trycket
den 31 mars 2020
HSLF-FS
2020:9
2
Elanders Sverige AB, 2020
HSLF-FS kan laddas ner via Folkhälsomyndigheten.
Webb: www.folkhalsomyndigheten.se
Författningen kan beställas via:
Norstedts Juridik
106 47 Stockholm
Telefon: 08-598 191 90
E-post: kundservice@nj.se
Internet: www.nj.se/offentligapublikationer
S
VANENMÄRKE
T
Trycksak
3041 0123
5 § Om det föreligger risk för smittspridning av covid-19 får smittskydds-
läkaren efter samråd med kommunen besluta om att förbjuda verksamheter
som inte uppfyller kraven i denna föreskrift.
6 § Beslut enligt denna föreskrift ska omprövas regelbundet och om det inte
längre finns skäl för beslut enligt 5 § ska smittskyddsläkaren omedelbart häva
beslutet.
Dessa föreskrifter träder i kraft den 25 mars 2020 och gäller till den 31
december 2020.
Folkhälsomyndigheten
JOHAN CARLSON
Bitte Bråstad
