Vägledning för
diagnostik av covid-19
Version 3, 2020-04-17
2
Denna titel kan laddas ner från: www.folkhalsomyndigheten.se/publicerat-material/. En del av våra titlar
går även att beställa som ett tryckt exemplar från Folkhälsomyndighetens publikationsservice,
publikationsservice@folkhalsomyndigheten.se.
Citera gärna Folkhälsomyndighetens texter, men glöm inte att uppge källan. Bilder, fotografier och
illustrationer är skyddade av upphovsrätten. Det innebär att du måste ha upphovsmannens tillstånd att
använda dem.
© Folkhälsomyndigheten, 2020.
Artikelnummer: 20045
3
Om publikationen
Folkhälsomyndigheten fick den 30 mars 2020 ett regeringsuppdrag; Uppdrag om
att skyndsamt utöka antalet tester för covid-19, S2020/02681/FS. I uppdraget ingår
att stödja aktörer som kan vara del i kedjan att öka provtagning med bland annat
underlag om diagnostikkedjan och gällande regelverk för sådan verksamhet.
Vägledningen ska fungera som ett stöd till framförallt de aktörer som i dagsläget
inte är del av den kliniska mikrobiologiska diagnostikkedjan för att underlätta
orienteringen kring de olika ingående stegen och vilka legala krav som kan vara
aktuella att beakta.
Folkhälsomyndigheten
Karin Tegmark Wisell
Avdelningschef, avdelningen för mikrobiologi
4
Innehåll
Syfte och upplägg......................................................................................................... 5
1. Steg i diagnostikkedjan ............................................................................................. 6
2. Legala krav .............................................................................................................. 7
A. Bedömning av behov och ordination av provtagning – Vårdgivaren/läkaren .............. 7
Krav på hälso- och sjukvården och dess personal .................................................... 7
B. Provtagning och provtransport – Patienten, läkaren/vårdgivaren eller
provtagningsenhet.................................................................................................. 10
Provtagning ....................................................................................................... 10
Egenvård........................................................................................................... 10
Provtransport..................................................................................................... 11
C. Provanalys – Kliniska laboratoriet......................................................................... 11
Krav på verksamheten ........................................................................................ 11
D. Provsvar – Vårdgivaren/läkaren och det kliniska laboratoriet ................................. 14
Vid positivt provsvar av covid-19 gäller följande krav för behandlande läkare och
laboratorium ...................................................................................................... 14
3. Legala krav på behandling av personuppgifter, journalföring och tystnadsplikt ........... 17
Behandling av personuppgifter inom hälso- och sjukvården och det kliniska laboratoriet17
Vårdgivarens behandling av personuppgifter......................................................... 17
Det kliniska laboratoriets behandling av persouppgifter.......................................... 18
Laglig grund för behandling av personuppgifter..................................................... 18
Personuppgiftsansvarig ....................................................................................... 18
Personuppgiftsbiträde ......................................................................................... 18
Anmälan av personuppgiftsincident (artikel 33 dataskyddsförordningen).................. 18
Informationsplikten enligt artikel 13 och 14 dataskyddsförordningen....................... 18
Informationsplikten för vårdgivaren...................................................................... 19
Journalföring.......................................................................................................... 19
Syftet med en patientjournal ............................................................................... 19
Tystnadsplikt för hälso- och sjukvårdpersonal i den enskilda hälso- och sjukvården . 20
4. Kvalitetssäkring vid provhantering och diagnostik vid laboratorier .............................. 21
CE-märkning .......................................................................................................... 21
5
Syfte och upplägg
Dokumentet är framförallt riktat till intressenter som i dagsläget inte arbetar med
uppdrag inom hälso- och sjukvården. Syftet är att fungera som ett stöd om man
önskar starta upp en verksamhet för diagnostik av covid-19. Innehållet är
övergripande och syftar framförallt till att uppmärksamma vilka som enligt
Folkhälsomyndighetens bedömning är de viktigaste legala kraven samt även ge en
kortfattad introduktion till aktuell författning (lag, förordning eller föreskrift). Det
kan vara nödvändigt för enskilda aktörer att närmare ta del av respektive
författning för att få en mer heltäckande blid. Det är också just ett urval och det kan
finnas ytterligare aspekter att beakta.
Dokumentet är uppdelat i fyra sektioner, 1-4. Den första sektionen anger
övergripande vilka olika steg som ingår i processen från bedömning att
provtagning ska ske till hantering av ett positivt svar. Den andra sektionen hanterar
vilka legala krav som gäller för de olika stegen. Den tredje sektionen hanterar vilka
legala krav som gäller för behandling av personuppgifter, journalföring och
tystnadsplikt. Den fjärde sektionen slutligen, hanterar aspekter kring
kvalitetssäkring vid provhantering och diagnostik vid laboratorier.
6
1. Steg i diagnostikkedjan
De olika stegen i diagnostikkedjan syftar till att beskriva processen från
bedömningen att en patient anses uppfylla kraven för provtagning för förekomst av
covid-19 till att ett provsvar har lämnats till läkare och patient samt de efterföljande
åtgärder som ska vidtas med anledning av ett positivt provsvar. I figur 1 nedan ges
en schematisk bild över de olika stegen i diagnostikkedjan samt de involverade
aktörerna. De olika stegen kommer att beröras i vägledningens övriga sektioner.
A. Bedömning av behov och ordination av provtagning – Vårdgivaren/läkaren
B. Provtagning och provtransport – Patienten, Vårdgivaren/läkaren eller
provtagningsenhet
C. Provanalys – Kliniska laboratoriet
D. Provsvar – Vårdgivaren/läkaren och det kliniska laboratoriet
Figur 1. Schematisk bild över de olika stegen i diagnostikkedjan och involverade aktörer.
Provtagning
Provtransport
Bedömning Provsvar
Provanalys
Vårdgivare/läkare
ordinerar provtagning
Provtagning inom
vården eller annan enhet
Provtransport Laboratorieanalys
Provtagning
Anmälan av positivt
fynd
Vårdgivare/läkare mottar svar
Ev anmälan av positivt fynd
Förhållningsregler till patient
Remiss för provtagning
till patient
Provtagning i hemmet
Provtransport
Patient mottar svar och
förhållningsregler
7
2. Legala krav
A. Bedömning av behov
och ordination av provtagning – Vårdgivaren/läkaren
En vårdgivare/läkare ansvarar för bedömning av behov och ordination av
provtagning.
Krav på hälso- och sjukvården och dess personal
Bestämmelser om hälso- och sjukvården och dess personal finns bl.a. i hälso- och
sjukvårdslagen (2017:300), HSL, och patientsäkerhetslagen (2010:659), PSL.
Vårdivarens ansvar för att det finns ett ledningssystem för verksamheten
Enligt 3 kap. 1 § Socialstyrelsens föreskrifter och allmänna råd (SOSFS 2011:9)
om ledningssystem för systematiskt kvalitetsarbete ska vårdgivaren ansvara för att
det finns ett ledningssystem för verksamheten. Ledningssystemet ska användas för
att systematiskt och fortlöpande utveckla och säkra verksamhetens kvalitet.
Föreskrifterna finns på följande länk:
https://www.socialstyrelsen.se/regler-och-riktlinjer/foreskrifter-och-allmanna-
rad/konsoliderade-foreskrifter/20119-om-ledningssystem-for-systematiskt-
kvalitetsarbete/
Vårdgivarens skyldighet att bedriva ett systematiskt patientsäkerhetsarbete
Vårdgivaren ska planera, leda och kontrollera verksamheten på ett sätt som leder
till att kravet på god vård i hälso- och sjukvårdslagen (2017:30) respektive
tandvårdslagen (1985:125) upprätthålls (3 kap. 1 § PSL).
Som ett led i det systematiska patientsäkerhetsarbetet ska vårdgivarna utreda
händelser i verksamheten som har medfört eller hade kunnat medföra en vårdskada.
Syftet med utredningen ska vara att
1. så långt som möjligt klarlägga händelseförloppet och vilka faktorer som har
påverkat det, samt
2. ge underlag för beslut om åtgärder som ska ha till ändamål att hindra att
liknande händelser inträffar på nytt, eller att begränsa effekterna av sådana
händelser om de inte helt går att förhindra. (3 kap. 3 § PSL).
Kommentar
Kompletterande bestämmelser till ovan angivna bestämmelse finns i
Socialstyrelsens föreskrifter och allmänna råd (HSLF-FS 2017:40) om vårdgivares
systematiska patientsäkerhetsarbete på följande länk:
https://www.socialstyrelsen.se/globalassets/sharepoint-
dokument/artikelkatalog/foreskrifter-och-allmanna-rad/2017-5-24.pdf
8
Krav på digitala vårdgivare
En vårdgivare får utifrån reglerna på hälso- och sjukvårdens område ta ställning till
om och hur hälso- och sjukvård kan bedrivas på distans. Vård på distans kan till
exempel innebära att vården ges via en app, telefonsamtal eller videolänk.
Alla vårdgivare ska uppfylla krav och mål i reglerna på hälso- och sjukvårdens
område. Det innebär att vård på distans måste leva upp till samma regler som gäller
för hälso- och sjukvård som bedrivs på annat sätt. Hälso- och sjukvårdsverksamhet
ska bedrivas så att kraven på god vård uppfylls. Vården ska till exempel tillgodose
patientens behov av trygghet, kontinuitet och säkerhet. Vårdgivaren ska planera,
leda och kontrollera verksamheten så att kravet på god vård upprätthålls.
Anmälan av verksamhet till IVO
Vårdgivare är enligt patientsäkerhetslagen skyldiga att anmäla ny hälso- och
sjukvårdsverksamhet till IVO. Den som avser starta en verksamhet som står under
IVO:s tillsyn ska anmäla verksamheten till IVO senast en månad innan
verksamheten startar. (2 kap. 1 § PSL).
Om verksamheten helt eller till väsentlig del förändras eller flyttas, ska detta
anmälas till Inspektionen för vård och omsorg inom en månad efter genomförandet.
Om verksamheten läggs ned, ska det snarast anmälas till inspektionen (2 kap. 2 §
PSL).
Kommentar
Enligt en överenskommelse mellan Folkhälsomyndigheten och IVO kommer IVO,
vad gäller de aktörer som avser att starta upp en ny verksamhet inom ramen för den
nationella strategin för diagnostik av covid- 19, att acceptera att verksamheten
startas upp kortare tid efter anmälan än vad som anges i 2 kap. 1 § PSL.
Information om anmälan till IVO samt blankett finns på följande länk:
https://www.ivo.se/anmala-och-rapportera/anmala-och-rapportera-som-
yrkesverksam/anmal-ny-halso--och-sjukvardsverksamhet/
Anmälningsskyldighet till IVO, (lex Maria)
Vårdgivaren ska till Inspektionen för vård och omsorg anmäla händelser som har
medfört eller hade kunnat medföra en allvarlig vårdskada. Anmälan ska göras
snarast efter det att händelsen har inträffat. (3 kap. 5 § PSL).
Kommentar
Kompletterande bestämmelser till vårdgivarens anmälningsskyldighet till IVO
finns i Inspektionens föreskrifter (HSLF-FS 2017:41) om anmälan som har medfört
eller hade kunnat medföra en allvarlig vårdskada på följande länk:
https://www.ivo.se/publicerat-material/foreskrifter/hslf-fs-2017-41/
Information om anmälan samt blankett finns på följande länk:
https://www.ivo.se/publicerat-material/blanketter/lex-maria/
9
Krav på hälso- och sjukvårdspersonal
• Hälso- och sjukvårdspersonalen ska utföra sitt arbete i överensstämmelse med
vetenskap och beprövad erfarenhet.
En patient ska ges sakkunnig och omsorgsfull hälso- och sjukvård som
uppfyller dessa krav.
• Vården ska så långt som möjligt utformas och genomföras i samråd med
patienten.
• Patienten ska visas omtanke och respekt.
(6 kap. 1 § PSL).
Med hälso- och sjukvårdspersonal avses:
• den som har legitimation för ett yrke inom hälso- och sjukvården
• personal som är verksam vid sjukhus och andra vårdinrättningar och som
medverkar i hälso- och sjukvård av patienter
• den som i annat fall vid hälso- och sjukvård av patienter biträder en
legitimerad yrkesutövare.
(1 kap. 4 § PSL).
Krav på hälso- och sjukvården
Hälso- och sjukvårdsverksamhet ska bedrivas så att kraven på en god vård
uppfylls. Det innebär att vården särskilt ska
1. vara av god kvalitet med en god hygienisk standard,
2. tillgodose patientens behov av trygghet, kontinuitet och säkerhet,
3. bygga på respekt för patientens självbestämmande och integritet,
främja goda kontakter mellan patienten och hälso- och sjukvårdspersonalen,
och
4. vara lätt tillgänglig. (5 kap. 1 § HSL)
Där det bedrivs hälso- och sjukvårdsverksamhet ska det finnas den personal, de
lokaler och den utrustning som behövs för att god vård ska kunna ges. (5 kap. 2 §
HSL)
IVOs tillsyn
Hälso- och sjukvården och dess personal står under tillsyn av Inspektionen för vård
och omsorg (7 kap. 1 § PSL).
Tillsyn enligt patientsäkerhetslagen innebär granskning av att hälso- och
sjukvården och dess personal uppfyller krav och mål enligt lagar och andra
föreskrifter samt beslut som har meddelats med stöd av sådana föreskrifter.
(7 kap. 3 § PSL).
10
Begränsningar i rätten för andra än hälso- och sjukvårdpersonal att vidta vissa hälso-
och sjukvårdande åtgärder
I patientsäkerhetslagen (5 kap. 1 § PSL) finns bestämmelser som reglerar att vissa
hälso- och sjukvårdande åtgärder endast får utföras av hälso- och
sjukvårdspersonal. En av dessa åtgärder innefattar att behandla sådana smittsamma
sjukdomar som enligt smittskyddslagen (2004:168) är anmälningspliktiga
sjukdomar.
B. Provtagning och provtransport – Patienten,
läkaren/vårdgivaren eller provtagningsenhet
Provtagning
Provtagning sker antingen i patientens hem, hos en vårdgivare eller på en särskild
provtagningsenhet. För vårdgivaren gäller de legala kraven under avsnitt A.
Provtagningsenheter som inte samtidigt är vårdgivare omfattas i likhet med det
kliniska laboratoriet av 7 kap. 2 § PSL och lyder därmed under IVO:s tillsyn. Det
betyder att flertalet av de legala krav som gäller för det kliniska laboratoriet även
gäller för provaningsenheter som inte är vårdgivare (se avsnitt C och D).
Vid hemprovtagning skickar patienten provet till ett anvisat klinikst laboratorium.
Egenvård
Ibland kan vårdgivaren besluta att en patient kan utföra en hälso- och
sjukvårdsåtgärd som egenvård. Bestämmelser om detta finns i Socialstyrelsens
föreskrifter (SOSFS 2009:6) om bedömningen av om en hälso- och sjukvårdsåtgärd
kan utföras som egenvård.
Föreskrifterna ska enligt 1 kap. 1 § SOSFS 2009:6 tillämpas i samband med att en
legitimerad yrkesutövare
1. gör en bedömning av, om en hälso- och sjukvårdsåtgärd kan utföras som
egenvård,
2. planerar egenvården, samt
3. följer upp och omprövar bedömningen.
Behandling av covid-19
Covid-19 omfattas av förbudet i 5 kap. 1 § PSL. Åtgärder som
innefattar analys av covid-19 får utföras av annan än hälso- och
sjukvårdspersonal. Åtgärder som innefattar bedömning av behov,
ordination av provtagning samt uppföljning av provsvar får dock
endast utföras av hälso- och sjukvårdspersonal.
11
Kommentar
Hemprovtagning för covid-19 ligger inom ramen för de hälso- och
sjukvårdsåtgärder som kan utföras enligt ovan angivna föreskrifter.
Provtransport
Transport av prover räknas som smittförande ämnen enligt bestämmelserna för
transport av farligt gods. Bestämmelserna baseras på internationella och
multilaterala överenskommelser och är utfärdade för vart och ett av de fyra
transportslagen; på väg och i terräng (ADR-S), på järnväg (RID-S), i luft (IATA-
DGR) och till sjöss (IMDG-koden). Bestämmelserna är implementerade i svensk
rätt genom lagen (2006:263) om transport av farligt gods. Samtliga aktörer; den
som tillhandahåller provtagningsmaterial, provtagningsenheter och kliniska
laboratorier ska iaktta lagens bestämmelser.
Prover med misstanke om covid-19-smitta ska skickas som UN 3373 - Biologiskt
ämne, Kategori B. Det är avsändarens ansvar att provet är förpackat och märkt på
rätt sätt. Stöd för hur man packar provet korrekt kan man hitta i
Folkhälsomyndighetens folder ”packa prover rätt”:
https://www.folkhalsomyndigheten.se/globalassets/laboratorieanalys/information-
for-bestallare/packa-provet-ratt.pdf
För att underlätta och säkerställa att transport sker på ett riskfritt sätt är det enligt
Folkhälsomyndighetens mening viktigt att den som tillhandahåller
provtagningsmaterial även tillhandahåller lämplig emballering och kärl som
patienten kan använda för att returnera provet i.
C. Provanalys – Kliniska laboratoriet
Ett kliniskt laboratorium utför provanalys samt ansvarar för hantering av prov och
provsvar.
Krav på verksamheten
Det kliniska laboratoriets ansvar för att det finns ett ledningssystem för verksamheten
För att säkerställa patientsäkerheten behöver ett kliniskt laboratorium ha ett
etablerat kvalitetsledningssystem där alla relevanta aspekter för att upprätthålla ett
kvalitetssäkert arbetssätt ska vara beaktade. Stöd för innehållet i detta
ledningssystem kan hämtas från t.ex. standarden ISO 15189 (Medicinska
laboratorier – Krav på kvalitet och kompetens).
Anmälan av verksamhet till IVO
Den som avser starta en verksamhet som står under IVO:s tillsyn ska anmäla
verksamheten till IVO senast en månad innan verksamheten startar (2 kap. 1 §
PSL).
12
Om verksamheten helt eller till väsentlig del förändras eller flyttas, ska detta
anmälas till Inspektionen för vård och omsorg inom en månad efter genomförandet.
Om verksamheten läggs ned, ska det snarast anmälas till inspektionen (2 kap. 2 §
PSL).
Kommentar
Även verksamheter som tar emot uppdrag från hälso- och sjukvården avseende
provtagning, analys eller annan utredning som utgör ett led i bedömningen av en
patients hälsotillstånd eller behandling ska anmäla sin verksamhet till IVO.
Enligt en överenskommelse mellan Folkhälsomyndigheten och IVO kommer IVO,
vad gäller de aktörer som avser att starta upp en ny verksamhet inom ramen för den
nationella strategin för diagnostik av covid- 19, att acceptera att verksamheten
startas upp kortare tid efter anmälan än vad som anges i 2 kap. 1 § PSL.
Information om anmälan till IVO samt blankett finns på följande länk:
https://www.ivo.se/anmala-och-rapportera/anmala-och-rapportera-som-
yrkesverksam/anmal-ny-halso--och-sjukvardsverksamhet/
IVO:s tillsyn
Även den som, utan att bedriva hälso- och sjukvård, tar emot uppdrag från hälso-
och sjukvården avseende provtagning, analys eller annan utredning som utgör ett
led i bedömningen av en patients hälsotillstånd eller behandling, står under tillsyn
av Inspektionen för vård och omsorg. (7 kap. 2 § PSL).
Anmälningsskyldighet till IVO, lex Maria
Den som utan att bedriva hälso- och sjukvård tar emot uppdrag från hälso- och
sjukvården avseende provtagning, analys eller annan utredning som utgör ett led i
bedömningen av en patients hälsotillstånd eller behandling, ska till Inspektionen
för vård och omsorg anmäla händelser som har medfört eller hade kunnat medföra
en allvarlig vårdskada.
Det kliniska laboratoriet ska samtidigt med anmälan eller snarast därefter till
Inspektionen för vård och omsorg ge in en utredning av händelsen (3 kap. 5 §
PSL).
Kommentar
Kompletterande bestämmelser till anmälningsskyldigheten enligt ovan finns i
Inspektionen för vård och omsorgs föreskrifter (2017:41) om anmälan av händelser
som har medfört eller hade kunnat medföra en allvarlig vårdskada på följande länk:
https://www.ivo.se/publicerat-material/foreskrifter/hslf-fs-2017-41/
Information om anmälan samt blankett finns på följande länk:
https://www.ivo.se/publicerat-material/blanketter/lex-maria/
13
Anmälan till Arbetsmiljöverket avseende hantering av smittämnen inom riskklass 2, 3
och 4 agens
Enligt 29 § Arbetsmiljöverkets föreskrifter och allmänna råd (2018:4) om
smittrisker, ska en arbetsgivare första gången denne avser att arbeta med, eller
förvara, koncentrerade smittämnen i riskklass 2, 3 eller 4 anmäla verksamheten till
Arbetsmiljöverket, senast 30 dagar innan arbetet påbörjas. Även när en sådan
verksamhet ska flyttas till en annan adress, ska arbetsgivaren anmäla det senast 30
dagar före flytt.
Anmälan behövs inte för verksamheter där arbetet med smittämnen enbart omfattar
primär odling eller koncentrering direkt ur ett prov från människa eller djur, utan
ytterligare odling.
Anmälan behövs inte för verksamheter som omfattar arbete med genetiskt
modifierade smittämnen där verksamheten är anmäld eller har tillstånd enligt
bestämmelserna i förordning (2000:271) om genetiskt modifierade organismer och
Arbetsmiljöverkets föreskrifter om innesluten användning av genetiskt modifierade
mikroorganismer.
För mer information kring anmälningsskyldigheten se Arbetsmiljöverkets
föreskrifter och allmänna råd (2018:4) om smittrisker på följande länk:
https://www.av.se/globalassets/filer/publikationer/foreskrifter/smittrisker_afs_2018
_4.pdf
Kommentar
Anmälan behövs inte för verksamheter där arbetet med smittämnen enbart omfattar
primär odling eller koncentrering direkt ur ett prov från människa eller djur, utan
ytterligare odling.
Det betyder i praktiken att det endast är odling med syfte att erhålla levande virus
som behöver anmälas till Arbetsmiljöverket.
Arbetsgivarens/det kliniska laboratoriets arbetsmiljöansvar- riskbedömning
All hantering av biologiska agens ska riskbedömas enligt AFS2018:4 vid
arbetsmoment med smittrisk.
Det är den som är ansvarig för det kliniska laboratoriet som är ansvarig för att en
dokumentation av riskbedömningen görs i samråd med personal (se AFS 2018:4).
En riskbedömning bygger på den aktuella mikroorganismens egenskaper, arbetets
beskaffenhet och vilka möjligheter det finns att skydda personalen genom
preventiva åtgärder.
För mer information om riskbedömning se Arbetsmiljöverkets föreskrifter och
allmänna råd (2018:4) om smittrisker på följande länk:
https://www.av.se/globalassets/filer/publikationer/foreskrifter/smittrisker_afs_2018
_4.pdf
14
Krav på legitimerad personal
Legitimerad hälso- och sjukvårdspersonal som arbetar på kliniska laboratorier har
att följa bestämmelserna i 6 kap. patientsäkerhetslagen (se ovan under p. 1
Bedömning av behov och ordination av provtagning) såsom att utföra sitt arbete i
överensstämmelse med vetenskap och beprövad erfarenhet. Övrig personal är inte
att betrakta som hälso- och sjukvårdspersonal och omfattas således inte av
bestämmelsen.
Sparande av prov – Biobankslagen
Lagen är inte tillämplig på prover som rutinmässigt tas i vården för analys och som
uteslutande är avsedda som underlag för diagnos och löpande vård och behandling
av provgivaren och som inte sparas en längre tid (1 kap. 3 § lagen (2002:297) om
biobanker i hälso- och sjukvården m.m., biobankslagen).
För att biobankslagen inte ska vara tillämplig får ett prov inte sparas längre tid än
två månader efter avslutad analys.
D. Provsvar
– Vårdgivaren/läkaren och det kliniska laboratoriet
Laboratoriet skickar utsvar till beställande läkare och läkaren meddelar provresultat
till patienten.
Vid positivt provsvar av covid-19 gäller följande krav för behandlande
läkare och laboratorium
Anmälan till smittskyddsläkaren
En behandlande läkare som misstänker eller konstaterar fall av allmänfarlig
sjukdom eller annan anmälningspliktig sjukdom, ska utan dröjsmål anmäla detta
till smittskyddsläkaren i den region där den anmälande läkaren har sin
yrkesverksamhet och till Folkhälsomyndigheten. Anmälan ska göras även
beträffande annan sjukdom som är eller som misstänks vara smittsam, om
sjukdomen har fått en anmärkningsvärd utbredning inom ett område eller uppträder
i en elakartad form.
15
Anmälningsskyldigheten enligt första stycket första meningen gäller även
läkare vid laboratorium som utför mikrobiologisk diagnostik eller
den som är ansvarig för ett sådant laboratorium enligt 2 kap. 5 § smittskyddslagen
(2004:168).
Kommentar
Anmälan ska göras elektroniskt via inloggning på SmiNet eller på
anmälningsblankett för utskrift. Behandlande läkare eller laboratorium som
behöver inloggning till SmiNet kontaktar sin regionala SME som gör en
bedömning om behandlande läkaren eller laboratoriet ska anslutas till SmiNet.
SME kontaktar därefter Folkhälsomyndigheten för att skapa en inloggning till
behandlande läkare eller laboratorium.
Mer information om anmälan finns på följande länk:
https://www.folkhalsomyndigheten.se/smittskydd-beredskap/overvakning-och-
rapportering/sminet/
Krav på smittspårning och förhållningsregler
Förutom kravet på anmälan till smittskyddsläkaren enligt 2 kap. 5 § SmL ska, för
en allmänfarlig eller annan anmälningspliktig sjukdom, även kravet på
smittspårning enligt 3 kap. 4-6 §§ SmL samt kraven på förhållningsregler enligt 4
kap. 2 § SmL enligt nedan.
Förhållningsregler
Den behandlande läkaren ska besluta om individuellt utformade förhållningsregler
i syfte att hindra smittspridning för den som bär på eller misstänks bära på en
allmänfarlig sjukdom. Förhållningsreglerna får endast avse
1. inskränkningar som gäller arbete, skolgång eller deltagande i viss annan
verksamhet,
Undantag från anmälningsskyldigheten enligt 2 kap. 5 § SmL
Enligt en ny bestämmelse i 4 § Folkhälsomyndighetens föreskrifter
(HSLF-FS 2015:7) om anmälan av anmälningspliktig sjukdom i vissa
fall, ska anmälningsskyldigheten endast gälla behandlande läkare som
misstänker eller konstaterar att en patient som läggs in eller vårdas på
sjukhus eller en äldre person som bor i en särskild boendeform för
service och omvårdnad för äldre människor har drabbats av covid-19.
Behandlande läkare som mottar ett positivt provsvar för covid -19
inom öppenvården behöver därför inte uppfylla
anmälningsskyldigheten i 2 kap. 5 § SmL. För det kliniska laboratoriet
gäller fortfarande att en läkare på laboratoriet eller den som är
ansvarig för laboratoriet är anmälningsskyldig enligt ovan angivna lag.
16
2. förbud mot att donera blod och organ,
3. förbud mot att låna ut eller på annat sätt överlåta begagnade injektionsverktyg,
4. skyldighet att informera vårdgivare och sådana som utför icke-medicinska
ingrepp om smittbärarskap,
5. skyldighet att informera sexualpartner om smittbärarskap,
6. skyldighet att vid sexuella kontakter iaktta ett beteende som minimerar risken
för smittspridning,
7. skyldighet att iaktta särskilda hygienrutiner, eller
8. skyldighet att hålla regelbunden kontakt med behandlande läkare.
Förhållningsreglerna ska meddelas skriftligt så snart det är möjligt samt tas in i den
undersöktes patientjournal. Läkaren ska så långt det är möjligt se till att
förhållningsreglerna följs.
Kommentar
I prop. 2003/04:30 Ny smittskyddslag m.m. anges följande på s. 108. ”I vilka fall
skyldigheten att smittspåra bör gälla måste bedömas med hänsyn till det
epidemiologiska behovet av vidare åtgärder”.
Med tanke på hur spridd covid- 19 nu är i Sverige är det enligt Folkhälso-
myndighetens bedömning inte längre praktiskt genomförbart med smittspårning i
varje enskilt fall vad gäller denna sjukdom. Viss smittspårning ska ändå göras, t.ex.
för att utreda smittkällan i vissa fall av vårdrelaterad covid-19.
17
3. Legala krav på behandling
av personuppgifter, journalföring
och tystnadsplikt
Behandling av personuppgifter inom hälso- och sjukvården
och det kliniska laboratoriet
Vårdgivarens behandling av personuppgifter
Vårdgivaren ska tillämpa patientdatalagen vid behandling av personuppgifter inom
hälso- och sjukvården (1 kap. 1 § patientdatalagen (2008:355), PDL).
Patientdatalagen innehåller bestämmelser som kompletterar EU:s
dataskyddsförordning, vid sådan behandling av personuppgifter inom hälso- och
sjukvården som är helt eller delvis automatiserad eller där uppgifterna ingår i eller
är avsedda att ingå i en strukturerad samling av personuppgifter som är tillgängliga
för sökning eller sammanställning enligt särskilda kriterier.
Vid behandling av personuppgifter som avses i första stycket gäller lagen
(2018:218) med kompletterande bestämmelser till EU:s dataskyddsförordning och
föreskrifter som har meddelats i anslutning till den lagen, om inte annat följer av
denna lag eller föreskrifter som har meddelats i anslutning till lagen (1 kap. 4 §
PDL).
Kommentar
Vid behandling av personuppgifter ska vårdgivaren enligt ovan angivna
bestämmelser tillämpa både patientdatalagen och dataskyddsförordningen. Lagen
med kompletterande bestämmelser till dataskyddsförordningen ska endast
tillämpas om det inte finns några bestämmelser i patientdatalagen eller i
föreskrifter som har meddelats i anslutning till patientdatalagen.
Kompletterande bestämmelser till patientdatalagen vid behandling av
personuppgifter finns i Socialstyrelsens föreskrifter och allmänna råd (HSLF-FS
2016:40) om journalföring och behandling av personuppgifter i hälso- och
sjukvården på följande länk:
https://www.socialstyrelsen.se/globalassets/sharepoint-
dokument/artikelkatalog/foreskrifter-och-allmanna-rad/2016-4-44.pdf
18
Det kliniska laboratoriets behandling av persouppgifter
Det kliniska laboratoriet ska vid behandling av personuppgifter tillämpa
dataskyddsförordningen samt lagen med kompletterande bestämmelser till EU:s
dataskyddsförordning.
Laglig grund för behandling av personuppgifter
Den lagliga grunden för vårdgivaren och det kliniska laboratoriet för att få
behandla patientens personuppgifter finns i artikel 6.1.e dataskyddsförordningen
(d.v.s. behandlingen är nödvändig för att utföra en uppgift av allmänt intresse) samt
i kombination med undantaget för behandling av känsliga personuppgifter i artikel
9.2 h) dataskyddsförordningen (d.v.s. behandlingen är nödvändig av skäl som hör
samman med medicinska diagnoser).
Personuppgiftsansvarig
Vårdgivaren är personuppgiftsansvarig för behandlingen av patientens
personuppgifter.
Personuppgiftsbiträde
Laboratoriet är personuppgiftsbiträde i förhållande till vårdgivaren vad gäller
behandlingen av patientens personuppgifter.
Anmälan av personuppgiftsincident (artikel 33 dataskyddsförordningen)
1. Vid en personuppgiftsincident ska vårdgivaren utan onödigt dröjsmål och, om
så är möjligt, inte senare än 72 timmar efter att ha fått vetskap om den, anmäla
personuppgiftsincidenten till den tillsynsmyndighet som är behörig i enlighet
med artikel 55, såvida det inte är osannolikt att personuppgiftsincidenten
medför en risk för fysiska personers rättigheter och friheter. Om anmälan till
tillsynsmyndigheten inte görs inom 72 timmar ska den åtföljas av en
motivering till förseningen.
2. Det kliniska laboratoriet ska underrätta vårdgivaren utan onödigt dröjsmål efter
att ha fått vetskap om en personuppgiftsincident.
Informationsplikten enligt artikel 13 och 14 dataskyddsförordningen
Patienten har rätt att vid första kontakten med vårdgivaren få information när hans
eller hennes personuppgifter behandlas. Information om
personuppgiftsbehandlingen ska lämnas av vårdgivaren både när uppgifterna
samlas in och när patienten annars begär det. Därutöver finns det vissa tillfällen när
särskild information ska ges till den registrerade, till exempel om det inträffar ett
dataintrång eller liknande (en personuppgiftsincident) hos den
personuppgiftsansvarige och det finns risk för till exempel identitetsstöld eller
bedrägeri.
19
Informationen ska tillhandahållas patienten kostnadsfritt i en lättillgänglig, skriftlig
form (vilket kan vara i elektronisk form) och med ett tydligt och enkelt språk. I
dataskyddsförordningen anges utförligt vilken information som ska ges. Bland
annat ska information lämnas om kontaktuppgifter till vårdgivaren, den rättsliga
grunden för behandlingen och ändamålet med behandlingen.
Informationsplikten för vårdgivaren
Utöver vad som framgår av artiklarna 13 och 14 i EU:s dataskyddsförordning ska
vårdgivaren enligt patientdatalagen lämna information till patienten om
1. den uppgiftsskyldighet som kan följa av lag eller förordning,
2. de sekretess- och säkerhetsbestämmelser som gäller för uppgifterna och
behandlingen,
3. rätten enligt 4 kap. 4 § att i vissa fall begära att uppgifter spärras,
4. rätten enligt 5 § att få information om den direktåtkomst och elektroniska
åtkomst som förekommit,
5. rätten enligt artikel 82 i EU:s dataskyddsförordning och 7 kap. 1 § lagen
(2018:218) med kompletterande bestämmelser till EU:s dataskyddsförordning
till skadestånd vid behandling av personuppgifter i strid med denna lag, och
6. vad som gäller i fråga om sökbegrepp, direktåtkomst och utlämnande av
uppgifter på medium för automatiserad behandling (8 kap. 6 § PDL).
Enligt 3 kap. 1 § PDL ska det vid vård av patienter föras patientjournal.
Journalföring
Syftet med en patientjournal
Syftet med att föra en patientjournal är i första hand att bidra till en god och säker
vård av patienten (3 kap. 2 § PDL)
Personer som är skyldiga att föra en patientjournal
Skyldig att föra en patientjournal är
1. den som enligt 4 kap. patientsäkerhetslagen (2010:659) har legitimation eller
särskilt förordnande att utöva ett visst yrke,
2. den som, utan att ha legitimation för yrket, utför arbetsuppgifter som annars
bara ska utföras av logoped, psykolog eller psykoterapeut inom den allmänna
hälso- och sjukvården eller utför sådana arbetsuppgifter inom den enskilda
hälso- och sjukvården som biträde åt legitimerad yrkesutövare,
3. den som, utan att ha legitimation för yrket, utför samma slags arbetsuppgifter
inom den allmänna hälso- och sjukvården som en hälso- och sjukvårdskurator,
och
20
4. den som utför insatser enligt lagen (2019:1297) om koordineringsinsatser för
sjukskrivna patienter (3 kap. 3 § PDL).
Kommentar
Enligt första punkten i ovan angivna bestämmelse är den som enligt 4 kap.
patientsäkerhetslagen har legitimation eller särskilt förordnande att utöva ett visst
yrke skyldig att föra patientjournal. Det betyder att om det finns legitimerad
personal anställd på det kliniska laboratoriet så är dessa skyldiga att dokumentera
de åtgärde de vidtar i samband med analys och hantering av prov i
laboratoriejournalen. Övrig personal på det kliniska laboratoriet är skyldiga att
dokumentera de åtgärder de vidtar för att uppfylla kraven på spårbarhet och
kvalitetssäkring.
Kompletterande bestämmelser till skyldigheten att föra patientjournal finns i
Socialstyrelsens föreskrifter och allmänna råd (HSLF-FS 2016:40) om
journalföring och behandling av personuppgifter i hälso- och sjukvården på
följande länk:
https://www.socialstyrelsen.se/globalassets/sharepoint-
dokument/artikelkatalog/foreskrifter-och-allmanna-rad/2016-4-44.pdf
Tystnadsplikt för hälso- och sjukvårdpersonal
i den enskilda hälso- och sjukvården
Den som tillhör eller har tillhört hälso- och sjukvårdspersonalen får inte obehörigen
röja vad han eller hon i sin verksamhet har fått veta om en enskilds hälsotillstånd
eller andra personliga förhållanden. Som obehörigt röjande anses inte att någon
fullgör sådan uppgiftsskyldighet som följer av lag eller förordning (6 kap. 12 §
PSL).
Den som, utan att höra till hälso- och sjukvårdspersonalen, till följd av anställning
eller uppdrag eller på annan liknande grund deltar eller har deltagit i enskilt
bedriven hälso- och sjukvård får inte obehörigen röja vad han eller hon därvid fått
veta om en enskilds hälsotillstånd eller andra personliga förhållanden. Som
obehörigt röjande anses inte att någon fullgör uppgiftsskyldighet som följer av lag
eller förordning (6 kap. 16 § PSL).
Kommentar
Tystnadsplikten enligt ovan angivna bestämmelser gäller all personal som arbetar
inom enskilt bedriven hälso- och sjukvård. På det kliniska laboratoriet gäller
tystnadsplikten endast för legitimerad personal. För övrig personal gäller att dessa
tecknar sekretessförbindelser med arbetsgivaren.
21
4. Kvalitetssäkring vid provhantering
och diagnostik vid laboratorier
Laboratorier som är en del av vårdkedjan och tillhandahåller patientsvar till vården
behöver vara anmälda till IVO. Utöver detta kan laboratorier frivilligt ansöka om
ackreditering från Swedac. Den vanligaste standarden för klinisk laborativ
verksamhet är ISO 15189 Medicinska laboratorier – Krav på kvalitet och
kompetens. Denna kan köpas via SIS hemsida. ISO-standardern ger bra stöd till
laboratorier för att upprätthålla en kvalitetssäker verksamhet även om man väljer
att inte ansöka om ackrediteraring.
För att säkerställa patientsäkerheten behöver ett kliniskt laboratorium ha ett
etablerat kvalitetsledningssystem där alla relevanta aspekter för att upprätthålla ett
kvalitetssäkert arbetssätt ska vara beaktade.
I kvalitetsledningssystem kan det bland annat ingå rutiner för dokumenthantering,
hantering av personuppgifter, remissregistrering, loggning av aktiviteter,
avvikelsehantering, kalibrering av utrustning, intern och extern kvalitetskontroll av
metoder, provsvarshantering och rapportering av anmälningspliktiga sjukdomar.
Spårbarhet krävs så att det går att följa vad som har hänt med provet i varje steg.
Det krävs även riskbedömningar för att hantera provmaterial och smittämnen,
liksom system som säkerställer att personalen har kompetens för de arbetsuppgifter
som utförs.
Om laboratoriet använder en egentutvecklad in-house-testerbehöver analysens
prestanda utvärderas bland annat med avseende på specificitet och sensitivitet. Om
analysen är baserad på en CE-märkt produkt som validerats av tillverkaren ställs
inom ISO 15189 krav på att analysen har verifierats för deras avsedda användning,
det vill säga under de förutsättningar som finns på laboratoriet med avseende på till
exempel personal, utrustning och material. För egenutvecklade analyer ingår
verifiering i valideringen. På Swedacs hemsida finns ett dokument som beskriver
kraven på validering och verifiering av analyser som gäller för ackrediterade
medicinska laboratorier: https://www.swedac.se/dokument/validering-verifiering-
av-kvantitativa-och-kvalitativa-metoder/
CE-märkning
För CE-märkta produkter ligger hela ansvaret för utvärdering av produkternas
prestanda på tillverkaren. Detta ska vara gjort innan produkterna får CE-märkas
och släppas ut på marknaden.
För tillfället släpps många olika kommersiella tester för diagnostik av covid-19 ut
på marknaden och alla uppfyller inte kravet för CE-märkning och får då inte
användas inom klinisk diagnostik.
De produkter som kan användas för diagnostik av covid-19 kan vara in-house-
analyser, eller kommersiella kit såsom olika snabbtester. I motsats till självtester
22
måste sådana analyser utföras vid ett kliniskt laboratorium. Tillverkaren får CE-
märka kommersiella produkter utan att ta hjälp av ett anmält organ och det finns ett
antal av dessa produkter på marknaden. Produkterna tillhandahålls endast för
yrkesmässig användning inom bl.a. hälso- och sjukvården och kliniska laboratorier.
Självtester för diagnostik av covid-19, d.v.s. test för självprovtagning där
provtagaren både provtar och läser av testet uppfyller ännu inte kravet för CE-
märkning. Vad gäller dessa tester måste tillverkaren för att kunna CE-märka sina
produkter vända sig till ett anmält organ, ett oberoende företag som säkerställer och
verifierar att tillverkaren följer EU:s medicintekniska regelverk.
Kommentar
Om laboratoriet är ackrediterat mot ISO 15189 ska en oberoende verifiering av
analyser som baseras på en CE-märkt produkt utföras före rutinmässig användning.
Detta gäller om leverantörens metod inte modifierats. Om leverantörens metod
modifieras ska laboratoriet utföra en mer omfattande validering.
Folkhälsomyndigheten rekommenderar alla laboratorier, oavsett
ackrediteringsstatus, att verifiera analyser där CE-märkta produkter ingår innan
dessa tas i bruk inom diagnostiken för att säkerställa att analysen fungerar som
förväntat under de förhållanden som finns med avseende på personal, utrustning,
material och liknande.
Solna Nobels väg 18, 171 82 Solna. Östersund Forskarens väg 3. Box 505, 831 26 Östersund.
www.folkhalsomyndigheten.se
