Gäller från 2020-04-01
Provtagningsindikation för covid-19, version 11
Indikationen fokuserar på att identifiera fall inom sjukvård och omsorg för att på så sätt skydda de mest utsatta
grupperna.
För definition av fall av covid-19 hänvisas till falldefinitionen vid anmälan enligt smittskyddslagen. Sjukdom hos
individer med gott allmäntillstånd och utan behov av sjukvård hanteras i första hand genom isolering i hemmet
och social distansering.
Regionala och lokala anpassningar samordnas av regional särskild sjukvårdsledning och smittskyddsläkaren
utifrån vad som är mest ändamålsenligt baserat på aktuellt epidemiologiskt läge och regionala och lokala
strukturer.
Kategori 1 – prioriterad provtagning
Patienter i behov av inneliggande sjukvård och omsorg samt redan inneliggande vid
sjukhus och omsorgsboende
Klinisk bild
Akut infektionsinsjuknande med feber och/eller luftvägssymtom utan känd orsak med behov av
inneliggande vård på sjukhus
Observera: Diagnostik får inte fördröja handläggning av andra akuta tillstånd som kräver snabb hantering så som till
exempel lungemboli och sepsis.
Kategori 2A
Personal i sjukvård och omsorg baserat på vad som är mest ändamålsenligt utifrån
aktuella resursbehov.
Klinisk bild
Akut infektionsinsjuknande med feber och/eller luftvägssymtom
Kategori 2B
Misstänkt fall vid institutionsboende baserat på vad som är mest ändamålsenligt
utifrån aktuella resursbehov.
Klinisk bild
Akut infektionsinsjuknande med feber och/eller luftvägssymtom
