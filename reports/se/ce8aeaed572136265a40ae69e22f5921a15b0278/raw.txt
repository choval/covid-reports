Ważne numery telefonu
Odpowiedzi na ogólne pytania dotyczące COVID-19 można
otrzymać, dzwoniąc pod numer 113 13.
Poradę medyczną można znaleźć w poradniku Vårdguiden
na stronie www.1177.se
albo otrzymać pod numerem telefonu 1177, który jest
czynny przez całą dobę.
Osoby starsze odczuwające zaniepokojenie mogą zadzwonić
na dyżur Äldrelinjen, 020-22 22 33.
Czynne w dni powszednie w godzinach od 10 do 15.
Jeśli mają Państwo 70 lat lub więcej –
zalecamy ograniczenie bliskich kontaktów
Zalecamy, aby osoby, które mają 70 lat lub więcej,
ograniczyły bliskie kontakty i przez jakiś czas
pozostawały jak najwięcej w domu.
Nowa choroba wirusowa COVID-19 przekształciła się w
pandemię i obecnie rozprzestrzenia się na terenie Szwecji.
Osoby, które mają 70 lat lub więcej, należą do grupy
ryzyka. Wskazują na to doświadczenia z Chin i Włoch,
gdzie choroba rozprzestrzenia się od dłuższego czasu.
Bardzo ważne jest, aby chronić siebie i innych przed
zarażeniem chorobą COVID-19. W ten sposób można też
pomóc służbie zdrowia, która będzie bardzo obciążona.
Jak pozostać zdrowym
Dla uniknięcia zakażenia, zachęcamy osoby, które mają
70 lat lub więcej do ograniczenia bliskich kontaktów.
Nie powinni Państwo podróżować środkami transportu
publicznego, robić zakupów w sklepach ani przebywać
w pomieszczeniach, w których jednocześnie znajduje się
wiele osób. Zamiast tego zalecamy skorzystanie z
pomocy krewnych lub sąsiadów, na przykład przy
kupowaniu jedzenia albo załatwianiu spraw.
Jak uniknąć zarażania innych
Osoby chore powinny zostać w domu, aby zadbać o
siebie i uniknąć zarażania innych, nawet jeśli objawy
choroby są łagodne. Chorzy powinni unikać bliskich
kontaktów z innymi osobami.
Jak pomóc służbie zdrowia
Ograniczając bliskie kontakty, można zmniejszyć liczbę
zachorowań, co pozwoli odciążyć służbę zdrowia. Jeśli
pomożemy wszyscy, wesprzemy służbę zdrowia, która przez
pewien ograniczony czas będzie mieć bardzo dużo pracy.
COVID-19 powoduje ogólny stan chorobowy z jednym
lub kilkoma spośród poniższych objawów:
Prosimy o cierpliwość – jest to sytuacja
przejściowa
W sytuacji, w której musimy trzymać się z dala od innych
ludzi, często odczuwamy niepokój, niepewność i samotność.
Aby poczuć się lepiej, można na przykład wyjść na
spacer na łonie natury, porozmawiać przez telefon z
bliskimi albo pozostawać z nimi w kontakcie za
pośrednictwem komputera i mediów społecznościowych.
Działania mające na celu ograniczenie bliskich
kontaktów obowiązują przez ograniczony czas. Można
spróbować zajęć, które sprawiają nam przyjemność i są
stymulujące.
• kaszel,
• gorączka,
• trudności z
oddychaniem,
• katar,
• ból gardła,
• ból głowy,
• bóle mięśni i stawów,
• mdłości.
Grupy ryzyka
Zaawansowany wiek jest głównym czynnikiem ryzyka.
Wskazują na to dostępne wyniki badań nad epidemią
COVID-19. Oznacza to, że osoby, które mają 70 lat lub
więcej, należą do grupy ryzyka.
U osób starszych, u których występuje dodatkowo wysokie
ciśnienie krwi, choroby serca i układu krążenia, choroby
płuc lub cukrzyca, choroba ma ciężki przebieg nieco
częściej.
Du
som
är
70
år
eller
äldre
20033-11
Polska
INFORMACJE O COVID-19
