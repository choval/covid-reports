Heft şîretên hêsan ku tu xwe û kesên din
biparêzî:
1. Gava tu nexweş bikevî yan bi şêweyeke sivik bi
te re nîşanên êşa qirikê, kux yan vekêşana lîçî
peyda bibe, hingê li malê bimîne. Piştî tu rehet
bûyî herî kêm 48 saetan li malê bimîne.
2. Gelek caran destê xwe bi sabûn û ava germ herî
kêm 20 saniye bişo.
3. Gava tu nikaribî destê xwe bişoyî, destê xwe bi
alkolê pak bike.
4. Nêzîkî kesên nexweş nebe.
5. Destê xwe nede çav, poz û devê xwe.
6. Li nav qermûçeka milê xwe, yan li nav
destmaleke kaxezê bikuxe û bipişke.
7. Ji bîr neke ku gava tu nexweş bî, yan nîşanên
nexweşiyê bi te re hebin, hingê serdana kesên
salmezin neke.
Agehiya Aktuel
û bersivên pirsên hêsan:
www.folkhalsomyndigheten.se/
covid-19
Derbareyê Vîrusa Nû ya Corona'yê
û nexweşiya Covid 19
Ji meha Çileya Pêşîn a sala 2019yan vir
ve ye, ku ev vîrusa Corona'yê li dunyayê
belave dibe. Nexweşiya ku ev vîrus
çêdike, jê re dibêjin Covid 19.
Piraniya kesan bi nexweşiyeke sivik dikevin
Xelkê herî bêhtir ku bi vê nexweşiyê dikevin, dikuxin û
bi tayê dikevin, bi sivikî nexweş dibin û li nav demekê ev
nexweşî jixweber diçe û derbas dibe. Lê hinek kes jî, bi
pirsgirêkên îltîhaba pişikê û bihnçikandinê gran nexweş
dikevin.
Ev vîrus gava mirov bi têkiliyeka ji nêzîkî ve bi yekî
nexweş re bike, hingê derbasî meriv dibe yan jî gava
yekê nexweş li nêzîkî mirov bikuxe yan bipişke derbasî
mirov dibe, ku jê re dibêjin droppsmitta (vegirtina bi riya
dilopan).
Symptom (nîşan, elamet) piraniya caran sivik in, neciddî
ne û bi piranî nêzîkî pênc roj piştî ku mirov vegirtibe
hingê xwe nîşan dide. Lê ev symptom dikarin her wisa
hem zûtir ji pênc rojan werin û hem jî piştî pênc rojan.
Nexweşiya Covid-19, bi yek yan jî çend ji van
symptom'an hîsekî giştî yê bêhalbûnê nîşan
dide:
• kux
• ta
• bihnçikandin
• lîç
• êşa qirikê
• serêş
• êşa masil û movikê
• dillihevketin.
Kesên bi temen dikarin xirabtir nexweş
bikevin
Hin mirov xirabtir nexweş dikevin, wek rast li
pirsgirêkên bihnçikandin û îltîhaba pişikê dibin.
Piraniya wan kesên ku bi nexweşiyeke xirab dikevin,
kesên bi temen ên li ser 80 sala ne. Her wisa jî ew kesên
ku xwedî nexweşiyên kronîk (mayinde) yên pişikê ne yan
jî ew kesên bi nexweşiya penceşêrê ketine.
Jimareyên telefonê yên grîng
• Bo pirsên giştî yên derbareyê covid-19 bo: 113 telefon
bike.
• Heger tu êdî nikaribî li mala xwe li xwe binerî, bo vê
jimareyê telefon bike: 1177. Ji bo şêwra nexweşiyê
(bi swêdî û înglîzî).
• Li rewşên xetera jiyanê bo vê jimareyê telefon bike:
112.
Om
det
nya
coronaviruset
och
sjukdomen
covid-19,
Kurmanji
2020-03-13
