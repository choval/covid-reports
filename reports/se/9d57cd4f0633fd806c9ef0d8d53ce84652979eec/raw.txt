1
Gemensamma författningssamlingen
avseende hälso- och sjukvård,
socialtjänst, läkemedel, folkhälsa m.m.
ISSN 2002-1054, Artikelnummer 27120012HSLF
Utgivare: Chefsjurist Pär Ödman, Socialstyrelsen
Folkhälsomyndighetens föreskrifter och allmänna råd
om allas ansvar att förhindra smitta av covid-19 m.m.;
beslutade den 1 april 2020.
Folkhälsomyndigheten föreskriver följande med stöd av 12 § smittskyddsför-
ordningen (2004:255) och beslutar följande allmänna råd till 2 kap. 1 och
2 §§ smittskyddslagen (2004:168).
Alla verksamheter i Sverige
1 § Alla verksamheter i Sverige såsom statliga myndigheter, företag, kom-
muner, kommunala verksamheter, regioner, föreningar och religiösa samfund
ska utifrån rekommendationer från Folkhälsomyndigheten och smittskydds-
läkare säkerställa att de vidtar lämpliga åtgärder för att undvika smittsprid-
ning av covid-19.
Allmänna råd
Åtgärder för att förhindra smittspridning kan t.ex. vara att verksamheten
1. sätter upp information till medlemmar, personal, kunder och andra be-
sökare,
2. markerar avstånd på golvet,
3. möblerar om eller på annat sätt skapar utrymme för att undvika trängsel,
4. håller digitala möten,
5. erbjuder möjlighet att tvätta händerna med tvål och vatten och erbjuder
handsprit, samt
6. undviker att flera personer samlas, särskilt i trånga lokaler.
Allmänna råd till smittskyddslagen
Bestämmelser om var och ens ansvar att medverka till att förhindra smitt-
spridning av smittsamma sjukdomar och skyldighet att vidta de åtgärder som
krävs för att skydda andra mot smittrisk finns i 2 kap. 1 och 2 §§ smittskydds-
lagen (2004:168).
HSLF-FS
2020:12
Utkom från trycket
den
1108096 HSLF-FS 12 2020.fm Page 1 Wednesday, April 8, 2020 9:20 AM
HSLF-FS
2020:12
2
Personligt ansvar
Allmänna råd
Var och en i Sverige har ett ansvar att förhindra spridning av covid-19. För att
begränsa smittspridning bör alla
1. vara noggranna med sin handhygien och ofta tvätta händerna med tvål och
vatten i minst 20 sekunder,
2. hålla avstånd till varandra inom- och utomhus på platser där människor
samlas, som t.ex. butiker, köpcentrum, museer, bibliotek, servicekontor
och väntrum,
3. hålla avstånd till varandra i kollektivtrafiken och i andra allmänna färd-
medel,
4. avstå från att delta i större sociala sammanhang som fester, begravningar,
dop, kalas och bröllop,
5. på idrottsplatser, badhus, gym och i andra träningslokaler hålla avstånd till
varandra och undvika att byta om i allmänna omklädningsrum,
6. undvika att resa i rusningstid, och
7. avstå från onödiga resor.
Personer över 70 år och andra riskgrupper
Allmänna råd
För att undvika spridning av covid-19 bör personer över 70 år och de som till-
hör andra riskgrupper utöver vad som anges under Personligt ansvar
1. begränsa sina sociala kontakter,
2. undvika att åka med kollektivtrafik och andra allmänna färdmedel, och
3. undvika att handla i butiker som apotek och matvarubutiker eller vistas på
andra platser där människor samlas.
Personer som är smittade av eller misstänks vara smittade av covid-19
Allmänna råd
För att skydda andra från smitta bör den som vet att hen är smittad eller som
har symtom på covid-19
1. stanna hemma, och
2. undvika sociala kontakter.
Arbetsplatser
Allmänna råd
För att undvika spridning av covid-19 bör arbetsgivare se till att personal, om
det är möjligt
1. håller avstånd till varandra,
2. regelbundet kan tvätta sina händer med tvål och vatten eller annars använda
handsprit,
3. arbetar hemifrån,
4. undviker onödiga resor i arbetet, och
5. kan anpassa sina arbetstider för att undvika att resa i rusningstid.
1108096 HSLF-FS 12 2020.fm Page 2 Wednesday, April 8, 2020 9:20 AM
HSLF-FS
2020:12
3
Kriminalvården, Migrationsverket och Statens institutionsstyrelse
Allmänna råd
För att undvika spridning av covid-19 bör verksamheter inom Kriminalvår-
den, Migrationsverket och Statens institutionsstyrelse
1. i sitt ledningssystem ha rutiner för hur verksamheten ska förhindra smitt-
spridning,
2. regelbundet utföra riskbedömningar utifrån rekommendationer från Folk-
hälsomyndigheten och smittskyddsläkare, och
3. ta fram instruktioner för hur personal och boende kan förhindra smittsprid-
ning.
Kollektivtrafik och allmänna färdmedel
Allmänna råd
För att undvika spridning av covid-19 inom kollektivtrafiken och allmänna
färdmedel bör verksamheterna
1. se till att trafiken kan köras i den omfattning som behövs för att minska ris-
ken för trängsel,
2. begränsa antalet passagerare per fordon, och
3. informera sina passagerare om hur de kan minska risken för smittspridning.
Handel
Allmänna råd
För att undvika spridning av covid-19 inom handeln bör köpcentrum, affärer,
varuhus, butiker och liknande verksamheter
1. begränsa antalet kunder som vistas i en lokal samtidigt, och
2. ta fram alternativa lösningar till kassaköer eller anvisa hur långt kunderna
bör stå mellan varandra.
Föreningar
Allmänna råd
För att undvika spridning av covid-19 bör föreningar
1. om det är möjligt skjuta upp årsmöten och föreningsstämmor eller genom-
föra dem digitalt, samt
2. undvika andra möten eller genomföra dem digitalt.
Idrottsföreningar
Allmänna råd
För att undvika spridning av covid-19 bör idrottsföreningar
1. se till att närkontakt mellan idrottsutövare undviks,
2. när det är möjligt hålla träningar och andra idrottsaktiviteter utomhus,
3. skjuta upp matcher, träningsmatcher, tävlingar och cuper,
4. begränsa antalet åskådare eller på annat sätt undvika trängsel, och
5. se till att onödiga resor i samband med idrottsutövande undviks.
1108096 HSLF-FS 12 2020.fm Page 3 Wednesday, April 8, 2020 9:20 AM
HSLF-FS
2020:12
4
Elanders Sverige AB, 2020
HSLF-FS kan laddas ner via Folkhälsomyndigheten.
Webb: www.folkhalsomyndigheten.se
Författningen kan beställas via:
Norstedts Juridik
106 47 Stockholm
Telefon: 08-598 191 90
E-post: kundservice@nj.se
Internet: www.nj.se/offentligapublikationer
S
VANENMÄRKE
T
Trycksak
3041 0123
Dessa föreskrifter träder i kraft den 1 april 2020 och gäller till och med 31
december 2020.
Folkhälsomyndigheten
JOHAN CARLSON
Bitte Bråstad
1108096 HSLF-FS 12 2020.fm Page 4 Wednesday, April 8, 2020 9:20 AM
