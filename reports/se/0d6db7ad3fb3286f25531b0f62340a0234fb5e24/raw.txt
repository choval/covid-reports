Važna telefonska broja
Bašo generalna pučiba bašo covid-19, telefonirin 113 13.
Bašo nasvalipaskoro/sastipaskoro godidejbe, khuv ko Vård-
guiden, www.1177.se
ja pale telefonirin ko 1177, i linija i phravdi dive-rat.
Te sian ki dar telefonirin ko Äldrelinjen, 020-22 22 33.
Ko obična dive taro 10-15.
Ko dživdipaskoro opasnost telefonirin ko 112.
Tut so isi 70 berša ja pale buteder – dikh
te na ovel tut paše kontakti javerencar
Tut so isi 70 berša ja pale buteder, amen pre-
poručinaja tuke te ograničine tut kotar paše kontaktija
javerencar hem te ačhove khere so poviše so šaj.
O nevo nasvalipaskoro virus covid-19 gelo angle hem uli
jek pandemija hem ov buvljola ki Švedija. Tut so isi 70
berša ja pale buteder, tu pereja ki rizikani grupa. Odova
sikavena o iskustvija kotar i Kina hem Italija kori so e
zarazakoro buvljojbe ulo poviše vreme.
But i važno te arakhe korkori tut hem e javeren tari zaraza
kotar o covid-19. Tegani tu arakhea hem e nasvalipas-
koro/sastipaskoro arakhibe te na oven but opteretime.
Adžahar ikerea tut sasto
Kaj te šaj te na ove zarazimo, tu so isi tut 70 berša ja
pale buteder, amen phenaja te ograničine tle paše kon-
taktija e javerencar. Tu na trebela te ukle ko
vozia/tramvaja/metro. Ma dža ko dučane te kine hem ma
ov ko thana kori so isi istovremeno but manuša. Dikh te
šaj te pomožinel tut tli familija ja pale komšije ko primer
te kinen tuke hajbe ja pale javer so trebela tuke.
Adžahar šaj te kere te na zarazine javeren
Te sian nasvalo – hem te isi tut samo tikne simptomija
da - tegani ka ačhove khere kaj te šaj te arakhe korkorit
ute hem te na zarazine javeren. Keda sian nasvalo izbe-
gin kontaktija javere manušencar.
Adžahar pomožinea bašo
nasvalipaskoro/sastipaskoro arakhibe
Keda ograničinea tle paše kontaktija javerencar tegani-
ovena pohari džene nasvale a odova tiknjarela o optere-
tiba ko nasvalipaskoro/sastipaskoro arakhibe. Sarine te
pomožindže tegani amen pomožinaja e
nasvalipaskere/sastipaskere arakhiba barem jek vreme te
na oven but opteretime ki pli buti.
O covid-19 kerela te ovel manuše generalno nasvalipas-
koro oset akale simptomencar:
Iker tut – ka nakhel
Normalno i manuš te osetinel pe sekirimo, nasigurno
hem korkori ki jek situacija kori manuš trebela te ikerel
pe ki strana taro javera manuša.
Odova so šaj te kere kaj te šaj te osetine tut pošukar i ko
primer te ikljove ko phiribe ki natura, te vakere ko tele-
foni tle mangle paše manušencar, ja pale te ikere tle
kontaktija ko kompjuteri hem socijalna medie.
Akala merke bašo kontaktengoro ograničibe i privre-
meno. Probin te kere odola buča soj tuke šukar hem so
stimulirinena tut.
• khujnibe
• temperatura (jag)
• dišibaskere pharipa
(vogilejbaskere
pharipa)
• nakhekoro thavdipa
• krleskiri dukh
• šereskiri dukh
• muskulengoro hem
zglobengiri dukh
• peribe muka.
INFORMATION OM COVID-19
Rizikane grupe
O baro phuripe i najbaro faktori bašo riziko. Odova sikavena
o studije bašo buvljjbe covid-19. Odoleske tut so isi 70 berš
ja poviše sian ki odoja rizikani grupa.
O manuša soj but phure hem so isi olen ko primer baro
rateskoro pritisko, vileskere venengoro nasvalipa,
parnebukhengoro nasvalipa, diabetis, ola perena ki odoja
grupa
Du
som
är
70
år
eller
äldre
20033-3
Arli
